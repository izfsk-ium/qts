[
    {
        "uuid": "0712cc43-8f4f-417c-927b-ff76c61026c7",
        "volume": 1,
        "id": 1,
        "author": "李世民",
        "title": "帝京篇十首",
        "sentences": [
            "秦川雄帝宅，函谷壮皇居。",
            "绮殿千寻起，离宫百雉余。",
            "连薨遥接汉，飞观迥凌虚。",
            "云日隐层阙，风烟出绮疏。",
            "岩廊罢机务，崇文聊驻辇。",
            "玉匣启龙图，金绳披凤篆。",
            "韦编断仍续，缥帙舒还卷。",
            "对此乃淹留，欹案观坟典。",
            "移步出词林，停舆欣武宴。",
            "雕弓写明月，骏马疑流电。",
            "惊雁落虚弦，啼猿悲急箭。",
            "阅赏诚多美，于兹乃忘倦。",
            "鸣笳临乐馆，眺听欢芳节。",
            "急管韵朱弦，清歌凝白雪。",
            "彩凤肃来仪，玄鹤纷成列。",
            "去兹郑卫声，雅音方可悦。",
            "芳辰追逸趣，禁苑信多奇。",
            "桥形通汉上，峰势接云危。",
            "烟霞交隐映，花鸟自参差。",
            "何如肆辙迹，万里赏瑶池。",
            "飞盖去芳园，兰桡游翠渚。",
            "萍间日彩乱，荷处香风举。",
            "桂楫满中川，弦歌振长屿。",
            "岂必汾河曲，方为欢宴所。",
            "落日双阙昏，回舆九重暮。",
            "长烟散初碧，皎月澄轻素。",
            "搴幌玩琴书，开轩引云雾。",
            "斜汉耿层阁，清风摇玉树。",
            "欢乐难再逢，芳辰良可惜。",
            "玉酒泛云罍，兰殽陈绮席。",
            "千钟合尧禹，百兽谐金石。",
            "得志重寸阴，忘怀轻尺璧。",
            "建章欢赏夕，二八尽妖妍。",
            "罗绮昭阳殿，芬芳玳瑁筵。",
            "佩移星正动，扇掩月初圆。",
            "无劳上悬圃，即此对神仙。",
            "以兹游观极，悠然独长想。",
            "披卷览前踪，抚躬寻既往。",
            "望古茅茨约，瞻今兰殿广。",
            "人道恶高危，虚心戒盈荡。",
            "奉天竭诚敬，临民思惠养。",
            "纳善察忠谏，明科慎刑赏。",
            "六五诚难继，四三非易仰。",
            "广待淳化敷，方嗣云亭响。"
        ]
    },
    {
        "uuid": "60b57f9a-05a8-491a-a51b-79996b372bdb",
        "volume": 1,
        "id": 2,
        "author": "李世民",
        "title": "饮马长城窟行",
        "sentences": [
            "塞外悲风切，交河冰已结。",
            "瀚海百重波，阴山千里雪。",
            "迥戍危烽火，层峦引高节。",
            "悠悠卷旆旌，饮马出长城。",
            "寒沙连骑迹，朔吹断边声。",
            "胡尘清玉塞，羌笛韵金钲。",
            "绝漠干戈戢，车徒振原隰。",
            "都尉反龙堆，将军旋马邑。",
            "扬麾氛雾静，纪石功名立。",
            "荒裔一戎衣，灵台凯歌入。"
        ]
    },
    {
        "uuid": "9c3a0904-834a-41fb-af6f-7b7501f63856",
        "volume": 1,
        "id": 3,
        "author": "李世民",
        "title": "执契静三边",
        "sentences": [
            "执契静三边，持衡临万姓。",
            "玉彩辉关烛，金华流日镜。",
            "无为宇宙清，有美璇玑正。",
            "皎佩星连景，飘衣云结庆。",
            "戢武耀七德，升文辉九功。",
            "烟波澄旧碧，尘火息前红。",
            "霜野韬莲剑，关城罢月弓。",
            "钱缀榆天合，新城柳塞空。",
            "花销葱岭雪，縠尽流沙雾。",
            "秋驾转兢怀，春冰弥轸虑。",
            "书绝龙庭羽，烽休凤穴戍。",
            "衣宵寝二难，食旰餐三惧。",
            "翦暴兴先废，除凶存昔亡。",
            "圆盖归天壤，方舆入地荒。",
            "孔海池京邑，双河沼帝乡。",
            "循躬思励己，抚俗愧时康。",
            "元首伫盐梅，股肱惟辅弼。",
            "羽贤崆岭四，翼圣襄城七。",
            "浇俗庶反淳，替文聊就质。",
            "已知隆至道，共欢区宇一。"
        ]
    },
    {
        "uuid": "d450c174-5e60-45b0-800e-e27ec4fbeed2",
        "volume": 1,
        "id": 4,
        "author": "李世民",
        "title": "正日临朝",
        "sentences": [
            "条风开献节，灰律动初阳。",
            "百蛮奉遐赆，万国朝未央。",
            "虽无舜禹迹，幸欣天地康。",
            "车轨同八表，书文混四方。",
            "赫奕俨冠盖，纷纶盛服章。",
            "羽旄飞驰道，钟鼓震岩廊。",
            "组练辉霞色，霜戟耀朝光。",
            "晨宵怀至理，终愧抚遐荒。"
        ]
    },
    {
        "uuid": "a84c1512-52e3-4504-a392-f9a824dc49e0",
        "volume": 1,
        "id": 5,
        "author": "李世民",
        "title": "幸武功庆善宫",
        "sentences": [
            "寿丘惟旧迹，酆邑乃前基。",
            "粤予承累圣，悬弧亦在兹。",
            "弱龄逢运改，提剑郁匡时。",
            "指麾八荒定，怀柔万国夷。",
            "梯山咸入款，驾海亦来思。",
            "单于陪武帐，日逐卫文枇。",
            "端扆朝四岳，无为任百司。",
            "霜节明秋景，轻冰结水湄。",
            "芸黄遍原隰，禾颖积京畿。",
            "共乐还乡宴，欢比大风诗。"
        ]
    },
    {
        "uuid": "96f1e63e-3431-4a51-81ae-f289c06d829c",
        "volume": 1,
        "id": 6,
        "author": "李世民",
        "title": "重幸武功",
        "sentences": [
            "代马依朔吹，惊禽愁昔丛。",
            "况兹承眷德，怀旧感深衷。",
            "积善忻余庆，畅武悦成功。",
            "垂衣天下治，端拱车书同。",
            "白水巡前迹，丹陵幸旧宫。",
            "列筵欢故老，高宴聚新丰。",
            "驻跸抚田畯，回舆访牧童。",
            "瑞气萦丹阙，祥烟散碧空。",
            "孤屿含霜白，遥山带日红。",
            "于焉欢击筑，聊以咏南风。"
        ]
    },
    {
        "uuid": "f1bf05f3-c366-4162-8bf9-70f057d0df14",
        "volume": 1,
        "id": 7,
        "author": "李世民",
        "title": "经破薛举战地",
        "sentences": [
            "昔年怀壮气，提戈初仗节。",
            "心随朗日高，志与秋霜洁。",
            "移锋惊电起，转战长河决。",
            "营碎落星沉，阵卷横云裂。",
            "一挥氛沴静，再举鲸鲵灵。",
            "于兹俯旧原，属目驻华轩。",
            "沉沙无故迹，灭灶有残痕。",
            "浪霞穿水净，峰雾抱莲昏。",
            "世途亟流易，人事殊今昔。",
            "长想眺前踪，抚躬聊自适。"
        ]
    },
    {
        "uuid": "cecf741a-a174-4a11-9b17-5586b18c1d9a",
        "volume": 1,
        "id": 8,
        "author": "李世民",
        "title": "过旧宅二首",
        "sentences": [
            "新丰停翠辇，谯邑驻鸣笳。",
            "园荒一径断，苔古半阶斜。",
            "前池消旧水，昔树发今花。",
            "一朝辞此地，四海遂为家。",
            "金舆巡白水，玉辇驻新丰。",
            "纽落藤披架，花残菊破丛。",
            "叶铺荒草蔓，流竭半池空。",
            "纫珮兰凋径，舒圭叶翦桐。",
            "昔地一蕃内，今宅九围中。",
            "架海波澄镜，韬戈器反农。",
            "八表文同轨，无劳歌大风。"
        ]
    },
    {
        "uuid": "56fd82e5-dddb-4521-9a06-04ce9e31eb4b",
        "volume": 1,
        "id": 9,
        "author": "李世民",
        "title": "还陕述怀",
        "sentences": [
            "慨然抚长剑，济世岂邀名。",
            "星旗纷电举，日羽肃天行。",
            "遍野屯万骑，临原驻五营。",
            "登山麾武节，背水纵神兵。",
            "在昔戎戈动，今来宇宙平。"
        ]
    },
    {
        "uuid": "d7b55393-a67b-429f-887b-43048630de77",
        "volume": 1,
        "id": 10,
        "author": "李世民",
        "title": "入潼关",
        "sentences": [
            "崤函称地险，襟带壮两京。",
            "霜峰直临道，冰河曲绕城。",
            "古木参差影，寒猿断续声。",
            "冠盖往来合，风尘朝夕惊。",
            "高谈先马度，伪晓预鸡鸣。",
            "弃繻怀远志，封泥负壮情。",
            "别有真人气，安知名不名。"
        ]
    },
    {
        "uuid": "61b7a3a9-c9b0-45b5-b78d-866edfc39089",
        "volume": 1,
        "id": 11,
        "author": "李世民",
        "title": "于北平作",
        "sentences": [
            "翠野驻戎轩，卢龙转征旆。",
            "遥山丽如绮，长流萦似带。",
            "海气百重楼，岩松千丈盖。",
            "兹焉可游赏，何必襄城外。"
        ]
    },
    {
        "uuid": "41f146c8-3591-40b4-ae1f-039e46a21658",
        "volume": 1,
        "id": 12,
        "author": "李世民",
        "title": "辽城望月",
        "sentences": [
            "玄兔月初明，澄辉照辽碣。",
            "映云光暂隐，隔树花如缀。",
            "魄满桂枝圆，轮亏镜彩缺。",
            "临城却影散，带晕重围结。",
            "驻跸俯九都，停观妖氛灭。"
        ]
    },
    {
        "uuid": "16ac33ba-fe09-47aa-aa26-a864a98a08c4",
        "volume": 1,
        "id": 13,
        "author": "卷1_13【春日登陕州城楼，俯眺厚野回丹，碧缀烟霞，",
        "title": "春日登陕州城楼，俯眺厚野回丹，碧缀烟霞，",
        "sentences": [
            "密翠斑红，芳菲花柳，即目川岫，聊以命篇】碧原开雾隰，绮岭峻霞城。",
            "烟峰高下翠，日浪浅深明。",
            "斑红妆蕊树，圆青压溜荆。",
            "迹岩劳傅想，窥野访莘情。",
            "巨川何以济，舟楫伫时英。"
        ]
    },
    {
        "uuid": "13a46f67-2696-413b-aa39-0fd9feaceda2",
        "volume": 1,
        "id": 14,
        "author": "李世民",
        "title": "春日玄武门宴群臣",
        "sentences": [
            "韶光开令序，淑气动芳年。",
            "驻辇华林侧，高宴柏梁前。",
            "紫庭文珮满，丹墀衮绂连。",
            "九夷簉瑶席，五狄列琼筵。",
            "娱宾歌湛露，广乐奏钧天。",
            "清尊浮绿醑，雅曲韵朱弦。",
            "粤余君万国，还惭抚八埏。",
            "庶几保贞固，虚己厉求贤。"
        ]
    },
    {
        "uuid": "8442828d-4e01-4443-92dd-60a88465720d",
        "volume": 1,
        "id": 15,
        "author": "李世民",
        "title": "登三台言志",
        "sentences": [
            "未央初壮汉，阿房昔侈秦。",
            "在危犹骋丽，居奢遂投人。",
            "岂如家四海，日宇罄朝伦。",
            "扇天裁户旧，砌地翦基新。",
            "引月擎宵桂，飘云逼曙鳞。",
            "露除光炫玉，霜阙映雕银。",
            "舞接花梁燕，歌迎鸟路尘。",
            "镜池波太液，庄苑丽宜春。",
            "作异甘泉日，停非路寝辰。",
            "念劳惭逸己，居旷返劳神。",
            "所欣成大厦，宏材伫渭滨。"
        ]
    },
    {
        "uuid": "f34df474-096f-495c-8619-14b0a1ff5986",
        "volume": 1,
        "id": 16,
        "author": "李世民",
        "title": "出猎",
        "sentences": [
            "楚王云梦泽，汉帝长杨宫。",
            "岂若因农暇，阅武出轘嵩。",
            "三驱陈锐卒，七萃列材雄。",
            "寒野霜氛白，平原烧火红。",
            "雕戈夏服箭，羽骑绿沉弓。",
            "怖兽潜幽壑，惊禽散翠空。",
            "长烟晦落景，灌木振岩风。",
            "所为除民瘼，非是悦林丛。"
        ]
    },
    {
        "uuid": "79d03634-98ee-4d59-b888-d61b16bc1aa2",
        "volume": 1,
        "id": 17,
        "author": "李世民",
        "title": "冬狩",
        "sentences": [
            "烈烈寒风起，惨惨飞云浮。",
            "霜浓凝广隰，冰厚结清流。",
            "金鞍移上苑，玉勒骋平畴。",
            "旌旗四望合，罝罗一面求。",
            "楚踣争兕殪，秦亡角鹿愁。",
            "兽忙投密树，鸿惊起砾洲。",
            "骑敛原尘静，戈回岭日收。",
            "心非洛汭逸，意在渭滨游。",
            "禽荒非所乐，抚辔更招忧。"
        ]
    },
    {
        "uuid": "01e2b918-712c-4de6-9afd-d6dd623ceab0",
        "volume": 1,
        "id": 18,
        "author": "李世民",
        "title": "春日望海",
        "sentences": [
            "披襟眺沧海，凭轼玩春芳。",
            "积流横地纪，疏派引天潢。",
            "仙气凝三岭，和风扇八荒。",
            "拂潮云布色，穿浪日舒光。",
            "照岸花分彩，迷云雁断行。",
            "怀卑运深广，持满守灵长。",
            "有形非易测，无源讵可量。",
            "洪涛经变野，翠岛屡成桑。",
            "之罘思汉帝，碣石想秦皇。",
            "霓裳非本意，端拱且图王。"
        ]
    },
    {
        "uuid": "bdfb68e4-9d3f-43c8-b327-ba4d03e13566",
        "volume": 1,
        "id": 19,
        "author": "李世民",
        "title": "临洛水",
        "sentences": [
            "春蒐驰骏骨，总辔俯长河。",
            "霞处流萦锦，风前漾卷罗。",
            "水花翻照树，堤兰倒插波。",
            "岂必汾阴曲，秋云发棹歌。"
        ]
    },
    {
        "uuid": "c9fad766-4eaa-4ebe-bbae-0427e1af7a5e",
        "volume": 1,
        "id": 20,
        "author": "李世民",
        "title": "望终南山",
        "sentences": [
            "重峦俯渭水，碧嶂插遥天。",
            "出红扶岭日，入翠贮岩烟。",
            "叠松朝若夜，复岫阙疑全。",
            "对此恬千虑，无劳访九仙。"
        ]
    },
    {
        "uuid": "d3776d1a-b095-4239-807a-4914ffb4afe9",
        "volume": 1,
        "id": 21,
        "author": "李世民",
        "title": "元日",
        "sentences": [
            "高轩暧春色，邃阁媚朝光。",
            "彤庭飞彩旆，翠幌曜明珰。",
            "恭己临四极，垂衣驭八荒。",
            "霜戟列丹陛，丝竹韵长廊。",
            "穆矣熏风茂，康哉帝道昌。",
            "继文遵后轨，循古鉴前王。",
            "草秀故春色，梅艳昔年妆。",
            "巨川思欲济，终以寄舟航。"
        ]
    },
    {
        "uuid": "c83af51a-aaa9-4204-8cde-8e456bf1b2eb",
        "volume": 1,
        "id": 22,
        "author": "李世民",
        "title": "初春登楼即目观作述怀",
        "sentences": [
            "凭轩俯兰阁，眺瞩散灵襟。",
            "绮峰含翠雾，照日蕊红林。",
            "镂丹霞锦岫，残素雪斑岑。",
            "拂浪堤垂柳，娇花鸟续吟。",
            "连甍岂一拱，众干如千寻。",
            "明非独材力，终藉栋梁深。",
            "弥怀矜乐志，更惧戒盈心。",
            "愧制劳居逸，方规十产金。"
        ]
    },
    {
        "uuid": "59915bb4-129a-408e-917a-b336cf2e7724",
        "volume": 1,
        "id": 23,
        "author": "李世民",
        "title": "首春",
        "sentences": [
            "寒随穷律变，春逐鸟声开。",
            "初风飘带柳，晚雪间花梅。",
            "碧林青旧竹，绿沼翠新苔。",
            "芝田初雁去，绮树巧莺来。"
        ]
    },
    {
        "uuid": "dcffa4dc-f8c4-4f84-8ad9-9007e0b99650",
        "volume": 1,
        "id": 24,
        "author": "李世民",
        "title": "初晴落景",
        "sentences": [
            "晚霞聊自怡，初晴弥可喜。",
            "日晃百花色，风动千林翠。",
            "池鱼跃不同，园鸟声还异。",
            "寄言博通者，知予物外志。"
        ]
    },
    {
        "uuid": "7e5a39a9-e8d5-4c6a-b2f9-4315343908e0",
        "volume": 1,
        "id": 25,
        "author": "李世民",
        "title": "初夏",
        "sentences": [
            "一朝春夏改，隔夜鸟花迁。",
            "阴阳深浅叶，晓夕重轻烟。",
            "哢莺犹响殿，横丝正网天。",
            "珮高兰影接，绶细草纹连。",
            "碧鳞惊棹侧，玄燕舞檐前。",
            "何必汾阳处，始复有山泉。"
        ]
    },
    {
        "uuid": "e05a6158-3f2f-4d14-9a6c-651a2c53f306",
        "volume": 1,
        "id": 26,
        "author": "李世民",
        "title": "度秋",
        "sentences": [
            "夏律昨留灰，秋箭今移晷。",
            "峨嵋岫初出，洞庭波渐起。",
            "桂白发幽岩，菊黄开灞涘。",
            "运流方可叹，含毫属微理。"
        ]
    },
    {
        "uuid": "1c02f5ae-ae8f-44a9-af9a-0b9ef36239f7",
        "volume": 1,
        "id": 27,
        "author": "李世民",
        "title": "仪鸾殿早秋",
        "sentences": [
            "寒惊蓟门叶，秋发小山枝。",
            "松阴背日转，竹影避风移。",
            "提壶菊花岸，高兴芙蓉池。",
            "欲知凉气早，巢空燕不窥。"
        ]
    },
    {
        "uuid": "e385b4f6-9411-48c0-9641-62d4235cbe67",
        "volume": 1,
        "id": 28,
        "author": "李世民",
        "title": "秋日即目",
        "sentences": [
            "爽气浮丹阙，秋光澹紫宫。",
            "衣碎荷疏影，花明菊点丛。",
            "袍轻低草露，盖侧舞松风。",
            "散岫飘云叶，迷路飞烟鸿。",
            "砌冷兰凋佩，闺寒树陨桐。",
            "别鹤栖琴里，离猿啼峡中。",
            "落野飞星箭，弦虚半月弓。",
            "芳菲夕雾起，暮色满房栊。"
        ]
    },
    {
        "uuid": "59492146-1c41-40b0-ac09-c716fd9bdaff",
        "volume": 1,
        "id": 29,
        "author": "李世民",
        "title": "山阁晚秋",
        "sentences": [
            "山亭秋色满，岩牖凉风度。",
            "疏兰尚染烟，残菊犹承露。",
            "古石衣新苔，新巢封古树。",
            "历览情无极，咫尺轮光暮。"
        ]
    },
    {
        "uuid": "cd484721-8a22-4463-8a6f-647623258666",
        "volume": 1,
        "id": 30,
        "author": "李世民",
        "title": "秋暮言志",
        "sentences": [
            "朝光浮烧野，霜华净碧空。",
            "结浪冰初镜，在径菊方丛。",
            "约岭烟深翠，分旗霞散红。",
            "抽思滋泉侧，飞想傅岩中。",
            "已获千箱庆，何以继熏风。"
        ]
    },
    {
        "uuid": "6176f5bc-c281-4b8c-bfa3-21762a1c324d",
        "volume": 1,
        "id": 31,
        "author": "李世民",
        "title": "喜雪",
        "sentences": [
            "碧昏朝合雾，丹卷暝韬霞。",
            "结叶繁云色，凝琼遍雪华。",
            "光楼皎若粉，映幕集疑沙。",
            "泛柳飞飞絮，妆梅片片花。",
            "照璧台圆月，飘珠箔穿露。",
            "瑶洁短长阶，玉丛高下树。",
            "映桐珪累白，萦峰莲抱素。",
            "断续气将沉，徘徊岁云暮。",
            "怀珍愧隐德，表瑞伫丰年。",
            "蕊间飞禁苑，鹤处舞伊川。",
            "傥咏幽兰曲，同欢黄竹篇。"
        ]
    },
    {
        "uuid": "002bfd6e-3154-4514-8adf-55da33569427",
        "volume": 1,
        "id": 32,
        "author": "李世民",
        "title": "秋日斅庾信体",
        "sentences": [
            "岭衔宵月桂，珠穿晓露丛。",
            "蝉啼觉树冷，萤火不温风。",
            "花生圆菊蕊，荷尽戏鱼通。",
            "晨浦鸣飞雁，夕渚集栖鸿。",
            "飒飒高天吹，氛澄下炽空。"
        ]
    },
    {
        "uuid": "c5c44c2c-0660-43ed-ac89-dffe9d1b0167",
        "volume": 1,
        "id": 33,
        "author": "李世民",
        "title": "赋尚书",
        "sentences": [
            "崇文时驻步，东观还停辇。",
            "辍膳玩三坟，晖灯披五典。",
            "寒心睹肉林，飞魄看沉湎。",
            "纵情昏主多，克己明君鲜。",
            "灭身资累恶，成名由积善。",
            "既承百王末，战兢随岁转。"
        ]
    },
    {
        "uuid": "0f49bc5d-fd42-41f0-aaef-d7b3dd6531f2",
        "volume": 1,
        "id": 34,
        "author": "李世民",
        "title": "咏司马彪续汉志",
        "sentences": [
            "二仪初创象，三才乃分位。",
            "非惟树司牧，固亦垂文字。",
            "绵代更膺期，芳图无辍记。",
            "炎汉承君道，英谟纂神器。",
            "潜龙既可跃，逵兔奚难致。",
            "前史殚妙词，后昆沉雅思。",
            "书言扬盛迹，补阙兴洪志。",
            "川谷犹旧途，郡国开新意。",
            "梅山未觉朽，谷水谁云异。",
            "车服随名表，文物因时置。",
            "凤戟翼康衢，銮舆总柔辔。",
            "清浊必能澄，洪纤幸无弃。",
            "观仪不失序，遵礼方由事。",
            "政宣竹律和，时平玉条备。",
            "文囿雕奇彩，艺门蕴深致。",
            "云飞星共流，风扬月兼至。",
            "类禋遵令典，坛壝资良地。",
            "五胜竟无违，百司诚有庇。",
            "粤予承暇景，谈丛引泉秘。",
            "讨论穷义府，看核披经笥。",
            "大辨良难仰，小学终先匮。",
            "闻道谅知荣，含毫孰忘愧。"
        ]
    },
    {
        "uuid": "31586b0e-d831-4946-99df-49a56f18c5ee",
        "volume": 1,
        "id": 35,
        "author": "李世民",
        "title": "咏风",
        "sentences": [
            "萧条起关塞，摇飏下蓬瀛。",
            "拂林花乱彩，响谷鸟分声。",
            "披云罗影散，泛水织文生。",
            "劳歌大风曲，威加四海清。"
        ]
    },
    {
        "uuid": "e2926685-2af8-4f30-b608-a283ef78e036",
        "volume": 1,
        "id": 36,
        "author": "李世民",
        "title": "咏雨",
        "sentences": [
            "罩云飘远岫，喷雨泛长河。",
            "低飞昏岭腹，斜足洒岩阿。",
            "泫丛珠缔叶，起溜镜图波。",
            "濛柳添丝密，含吹织空罗。"
        ]
    },
    {
        "uuid": "1aaedfde-e502-4208-be69-4c98bdb76d81",
        "volume": 1,
        "id": 37,
        "author": "李世民",
        "title": "咏雪",
        "sentences": [
            "洁野凝晨曜，装墀带夕晖。",
            "集条分树玉，拂浪影泉玑。",
            "色洒妆台粉，花飘绮席衣。",
            "入扇萦离匣，点素皎残机。"
        ]
    },
    {
        "uuid": "3577adde-0a9f-4a4c-8f75-1e034d051445",
        "volume": 1,
        "id": 38,
        "author": "李世民",
        "title": "赋得夏首启节",
        "sentences": [
            "北阙三春晚，南荣九夏初。",
            "黄莺弄渐变，翠林花落余。",
            "瀑流还响谷，猿啼自应虚。",
            "早荷向心卷，长杨就影舒。",
            "此时欢不极，调轸坐相于。"
        ]
    },
    {
        "uuid": "79119299-4e5d-4ca0-a617-f8739800ee0b",
        "volume": 1,
        "id": 39,
        "author": "李世民",
        "title": "赋得白日半西山",
        "sentences": [
            "红轮不暂驻，乌飞岂复停。",
            "岑霞渐渐落，溪阴寸寸生。",
            "藿叶随光转，葵心逐照倾。",
            "晚烟含树色，栖鸟杂流声。"
        ]
    },
    {
        "uuid": "2ea70ca4-a382-4880-b6af-6ccba7f6e2df",
        "volume": 1,
        "id": 40,
        "author": "李世民",
        "title": "置酒坐飞阁",
        "sentences": [
            "高轩临碧渚，飞檐迥架空。",
            "余花攒镂槛，残柳散雕栊。",
            "岸菊初含蕊，园梨始带红。",
            "莫虑昆山暗，还共尽杯中。"
        ]
    },
    {
        "uuid": "cdf531c1-fe98-4799-a57f-154c7d0bccab",
        "volume": 1,
        "id": 41,
        "author": "李世民",
        "title": "采芙蓉",
        "sentences": [
            "结伴戏方塘，携手上雕航。",
            "船移分细浪，风散动浮香。",
            "游莺无定曲，惊凫有乱行。",
            "莲稀钏声断，水广棹歌长。",
            "栖乌还密树，泛流归建章。"
        ]
    },
    {
        "uuid": "e00d7d1d-04ca-4937-8863-0eb923cc7c51",
        "volume": 1,
        "id": 42,
        "author": "李世民",
        "title": "赋得樱桃",
        "sentences": [
            "华林满芳景，洛阳遍阳春。",
            "朱颜含远日，翠色影长津。",
            "乔柯啭娇鸟，低枝映美人。",
            "昔作园中实，今来席上珍。"
        ]
    },
    {
        "uuid": "b2a158a6-3938-4f42-bf71-853d74456652",
        "volume": 1,
        "id": 43,
        "author": "李世民",
        "title": "赋得李",
        "sentences": [
            "玉衡流桂圃，成蹊正可寻。",
            "莺啼密叶外，蝶戏脆花心。",
            "丽景光朝彩，轻霞散夕阴。",
            "暂顾晖章侧，还眺灵山林。"
        ]
    },
    {
        "uuid": "ca80909c-003f-4193-b1a3-734f59bb4533",
        "volume": 1,
        "id": 44,
        "author": "李世民",
        "title": "赋得浮桥",
        "sentences": [
            "岸曲非千里，桥斜异七星。",
            "暂低逢辇度，还高值浪惊。",
            "水摇文鹢动，缆转锦花萦。",
            "远近随轮影，轻重应人行。"
        ]
    },
    {
        "uuid": "9ce887e0-8f27-4a7f-a4ce-27d2e1f98a1c",
        "volume": 1,
        "id": 45,
        "author": "李世民",
        "title": "谒并州大兴国寺诗",
        "sentences": [
            "回銮游福地，极目玩芳晨。",
            "梵钟交二响，法日转双轮。",
            "宝刹遥承露，天花近足春。",
            "未佩兰犹小，无丝柳尚新。",
            "圆光低月殿，碎影乱风筠。",
            "对此留余想，超然离俗尘。"
        ]
    },
    {
        "uuid": "b2a406c9-9e4c-42e8-9fc9-b2ac3eebc652",
        "volume": 1,
        "id": 46,
        "author": "李世民",
        "title": "咏兴国寺佛殿前幡",
        "sentences": [
            "拂霞疑电落，腾虚状写虹。",
            "屈伸烟雾里，低举白云中。",
            "纷披乍依迥，掣曳或随风。",
            "念兹轻薄质，无翅强摇空。"
        ]
    },
    {
        "uuid": "324c12f9-3202-4bb0-956f-510f7c2be41d",
        "volume": 1,
        "id": 47,
        "author": "李世民",
        "title": "望送魏徵葬",
        "sentences": [
            "阊阖总金鞍，上林移玉辇。",
            "野郊怆新别，河桥非旧饯。",
            "惨日映峰沉，愁云随盖转。",
            "哀笳时断续，悲旌乍舒卷。",
            "望望情何极，浪浪泪空泫。",
            "无复昔时人，芳春共谁遣。"
        ]
    },
    {
        "uuid": "4e02d452-7c02-4bf3-b500-f8d4e4614204",
        "volume": 1,
        "id": 48,
        "author": "李世民",
        "title": "伤辽东战亡",
        "sentences": [
            "凿门初奉律，仗战始临戎。",
            "振鳞方跃浪，骋翼正凌风。",
            "未展六奇术，先亏一篑功。",
            "防身岂乏智，殉命有余忠。"
        ]
    },
    {
        "uuid": "4fdb919e-4790-4187-8451-6161341deab2",
        "volume": 1,
        "id": 49,
        "author": "李世民",
        "title": "月晦",
        "sentences": [
            "晦魄移中律，凝暄起丽城。",
            "罩云朝盖上，穿露晓珠呈。",
            "笑树花分色，啼枝鸟合声。",
            "披襟欢眺望，极目畅春情。"
        ]
    },
    {
        "uuid": "ad89aa8c-392c-4cc4-88a8-cad4343f99cb",
        "volume": 1,
        "id": 50,
        "author": "李世民",
        "title": "秋日翠微宫",
        "sentences": [
            "秋日凝翠岭，凉吹肃离宫。",
            "荷疏一盖缺，树冷半帷空。",
            "侧阵移鸿影，圆花钉菊丛。",
            "摅怀俗尘外，高眺白云中。"
        ]
    },
    {
        "uuid": "ff5f1399-58ad-4f86-8a82-40c1c764483e",
        "volume": 1,
        "id": 51,
        "author": "李世民",
        "title": "初秋夜坐",
        "sentences": [
            "斜廊连绮阁，初月照宵帏。",
            "塞冷鸿飞疾，园秋蝉噪迟。",
            "露结林疏叶，寒轻菊吐滋。",
            "愁心逢此节，长叹独含悲。"
        ]
    },
    {
        "uuid": "50913627-b6c9-4727-ba5e-20e62c601f16",
        "volume": 1,
        "id": 52,
        "author": "李世民",
        "title": "秋日二首",
        "sentences": [
            "菊散金风起，荷疏玉露圆。",
            "将秋数行雁，离夏几林蝉。",
            "云凝愁半岭，霞碎缬高天。",
            "还似成都望，直见峨眉前。",
            "爽气澄兰沼，秋风动桂林。",
            "露凝千片玉，菊散一丛金。",
            "日岫高低影，云空点缀阴。",
            "蓬瀛不可望，泉石且娱心。"
        ]
    },
    {
        "uuid": "06c25a8d-a7ea-44f4-970a-08a4590c1b17",
        "volume": 1,
        "id": 53,
        "author": "李世民",
        "title": "冬宵各为四韵",
        "sentences": [
            "雕宫静龙漏，绮阁宴公侯。",
            "珠帘烛焰动，绣柱水光浮。",
            "云起将歌发，风停与管遒。",
            "琐除任多士，端扆竟何忧。"
        ]
    },
    {
        "uuid": "40b1a1a3-67df-4cb1-a10b-df8e056d3349",
        "volume": 1,
        "id": 54,
        "author": "李世民",
        "title": "冬日临昆明池",
        "sentences": [
            "石鲸分玉溜，劫烬隐平沙。",
            "柳影冰无叶，梅心冻有花。",
            "寒野凝朝雾，霜天散夕霞。",
            "欢情犹未极，落景遽西斜。"
        ]
    },
    {
        "uuid": "c0cb06b1-f569-4fa5-a864-e74a7bad7ca3",
        "volume": 1,
        "id": 55,
        "author": "李世民",
        "title": "望雪",
        "sentences": [
            "冻云宵遍岭，素雪晓凝华。",
            "入牖千重碎，迎风一半斜。",
            "不妆空散粉，无树独飘花。",
            "萦空惭夕照，破彩谢晨霞。"
        ]
    },
    {
        "uuid": "edf35de2-fbc8-48d5-aa6a-754be9960150",
        "volume": 1,
        "id": 56,
        "author": "李世民",
        "title": "守岁",
        "sentences": [
            "暮景斜芳殿，年华丽绮宫。",
            "寒辞去冬雪，暖带入春风。",
            "阶馥舒梅素，盘花卷烛红。",
            "共欢新故岁，迎送一宵中。"
        ]
    },
    {
        "uuid": "f6d35ecc-f2ab-4620-8807-fe54e1869399",
        "volume": 1,
        "id": 57,
        "author": "李世民",
        "title": "除夜",
        "sentences": [
            "岁阴穷暮纪，献节启新芳。",
            "冬尽今宵促，年开明日长。",
            "冰消出镜水，梅散入风香。",
            "对此欢终宴，倾壶待曙光。"
        ]
    },
    {
        "uuid": "6fd54a6d-e783-4708-84e7-9cf5dba7067a",
        "volume": 1,
        "id": 58,
        "author": "李世民",
        "title": "咏雨",
        "sentences": [
            "和气吹绿野，梅雨洒芳田。",
            "新流添旧涧，宿雾足朝烟。",
            "雁湿行无次，花沾色更鲜。",
            "对此欣登岁，披襟弄五弦。"
        ]
    },
    {
        "uuid": "1f61b105-8ad0-4f9b-9433-ae9472af8510",
        "volume": 1,
        "id": 59,
        "author": "李世民",
        "title": "赋得含峰云",
        "sentences": [
            "翠楼含晓雾，莲峰带晚云。",
            "玉叶依岩聚，金枝触石分。",
            "横天结阵影，逐吹起罗文。",
            "非得阳台下，空将惑楚君。"
        ]
    },
    {
        "uuid": "a527b3db-f9f3-4756-9037-a9ddc21bd9e4",
        "volume": 1,
        "id": 60,
        "author": "李世民",
        "title": "三层阁上置音声",
        "sentences": [
            "绮筵移暮景，紫阁引宵烟。",
            "隔栋歌尘合，分阶舞影连。",
            "声流三处管，响乱一重弦。",
            "不似秦楼上，吹箫空学仙。"
        ]
    },
    {
        "uuid": "14ac1ed6-7b2b-4369-994a-9384829b60cd",
        "volume": 1,
        "id": 61,
        "author": "李世民",
        "title": "远山澄碧雾",
        "sentences": [
            "残云收翠岭，夕雾结长空。",
            "带岫凝全碧，障霞隐半红。",
            "仿佛分初月，飘飖度晓风。",
            "还因三里处，冠盖远相通。"
        ]
    },
    {
        "uuid": "f56dd735-ea2d-4cbe-85e7-5b05fb2b3e5e",
        "volume": 1,
        "id": 62,
        "author": "李世民",
        "title": "赋得花庭雾",
        "sentences": [
            "兰气已熏宫，新蕊半妆丛。",
            "色含轻重雾，香引去来风。",
            "拂树浓舒碧，萦花薄蔽红。",
            "还当杂行雨，仿佛隐遥空。"
        ]
    },
    {
        "uuid": "19564b55-327f-4fa0-b3a1-c182c7363365",
        "volume": 1,
        "id": 63,
        "author": "李世民",
        "title": "春池柳",
        "sentences": [
            "年柳变池台，隋堤曲直回。",
            "逐浪丝阴去，迎风带影来。",
            "疏黄一鸟弄，半翠几眉开。",
            "萦雪临春岸，参差间早梅。"
        ]
    },
    {
        "uuid": "4f5fb57c-f0eb-49da-a39d-025186720393",
        "volume": 1,
        "id": 64,
        "author": "李世民",
        "title": "芳兰",
        "sentences": [
            "春晖开紫苑，淑景媚兰场。",
            "映庭含浅色，凝露泫浮光。",
            "日丽参差影，风传轻重香。",
            "会须君子折，佩里作芬芳。"
        ]
    },
    {
        "uuid": "0ae59eea-7bd5-4e4a-abad-93e87cf538ce",
        "volume": 1,
        "id": 65,
        "author": "李世民",
        "title": "咏桃",
        "sentences": [
            "禁苑春晖丽，花蹊绮树妆。",
            "缀条深浅色，点露参差光。",
            "向日分千笑，迎风共一香。",
            "如何仙岭侧，独秀隐遥芳。"
        ]
    },
    {
        "uuid": "0b71507b-61f3-4e38-9c63-224a59f34efb",
        "volume": 1,
        "id": 66,
        "author": "李世民",
        "title": "赋帘",
        "sentences": [
            "参差垂玉阙，舒卷映兰宫。",
            "珠光摇素月，竹影乱清风。",
            "彩散银钩上，文斜桂户中。",
            "惟当杂罗绮，相与媚房栊。"
        ]
    },
    {
        "uuid": "d3fab72c-65a2-4e1c-9510-932add2b7137",
        "volume": 1,
        "id": 67,
        "author": "李世民",
        "title": "咏乌代陈师道",
        "sentences": [
            "凌晨丽城去，薄暮上林栖。",
            "辞枝枝暂起，停树树还低。",
            "向日终难托，迎风讵肯迷。",
            "只待纤纤手，曲里作宵啼。"
        ]
    },
    {
        "uuid": "4c410396-728e-40e6-8f7b-d039ece018c3",
        "volume": 1,
        "id": 68,
        "author": "李世民",
        "title": "咏饮马",
        "sentences": [
            "骏骨饮长泾，奔流洒络缨。",
            "细纹连喷聚，乱荇绕蹄萦。",
            "水光鞍上侧，马影溜中横。",
            "翻似天池里，腾波龙种生。"
        ]
    },
    {
        "uuid": "9ca12382-ccc5-4110-98a8-73a5cd5bd58b",
        "volume": 1,
        "id": 69,
        "author": "李世民",
        "title": "赋得残菊",
        "sentences": [
            "阶兰凝曙霜，岸菊照晨光。",
            "露浓晞晚笑，风劲浅残香。",
            "细叶凋轻翠，圆花飞碎黄。",
            "还持今岁色，复结后年芳。"
        ]
    },
    {
        "uuid": "f7794f01-7896-43a4-bdda-2dbe9784999e",
        "volume": 1,
        "id": 70,
        "author": "李世民",
        "title": "赋秋日悬清光赐房玄龄",
        "sentences": [
            "秋露凝高掌，朝光上翠微。",
            "参差丽双阙，照耀满重闱。",
            "仙驭随轮转，灵乌带影飞。",
            "临波光定彩，入隙有圆晖。",
            "还当葵霍志，倾叶自相依。"
        ]
    },
    {
        "uuid": "f5dce81d-6bf9-495a-8886-d175214f3e1f",
        "volume": 1,
        "id": 71,
        "author": "李世民",
        "title": "琵琶",
        "sentences": [
            "半月无双影，全花有四时。",
            "摧藏千里态，掩抑几重悲。",
            "促节萦红袖，清音满翠帷。",
            "驶弹风响急，缓曲钏声迟。",
            "空余关陇恨，因此代相思。"
        ]
    },
    {
        "uuid": "bdc11c2f-32d9-419e-a43e-1356c85d787a",
        "volume": 1,
        "id": 72,
        "author": "李世民",
        "title": "宴中山",
        "sentences": [
            "驱马出辽阳，万里转旂常。",
            "对敌六奇举，临戎八阵张。",
            "斩鲸澄碧海，卷雾扫扶桑。",
            "昔去兰萦翠，今来桂染芳。",
            "云芝浮碎叶，冰镜上朝光。",
            "回首长安道，方欢宴柏梁。"
        ]
    },
    {
        "uuid": "8b69f552-99d1-45d3-92e7-9ae8281e1867",
        "volume": 1,
        "id": 73,
        "author": "李世民",
        "title": "饯中书侍郎来济",
        "sentences": [
            "暧暧去尘昏灞岸，飞飞轻盖指河梁。",
            "云峰衣结千重叶，雪岫花开几树妆。",
            "深悲黄鹤孤舟远，独叹青山别路长。",
            "聊将分袂沾巾泪，还用持添离席觞。"
        ]
    },
    {
        "uuid": "49afa004-34b8-4d52-88cc-f5c964f2fd1c",
        "volume": 1,
        "id": 74,
        "author": "李世民",
        "title": "天太原召侍臣赐宴守岁",
        "sentences": [
            "四时运灰琯，一夕变冬春。",
            "送寒余雪尽，迎岁早梅新。"
        ]
    },
    {
        "uuid": "7e27685a-b431-4cce-8efb-dd350ba50af8",
        "volume": 1,
        "id": 75,
        "author": "李世民",
        "title": "咏烛二首",
        "sentences": [
            "焰听风来动，花开不待春。",
            "镇下千行泪，非是为思人。",
            "九龙蟠焰动，四照逐花生。",
            "即此流高殿，堪持待月明。"
        ]
    },
    {
        "uuid": "6dcbf0e2-c6c4-4dfb-ae86-e1f737c246ab",
        "volume": 1,
        "id": 76,
        "author": "李世民",
        "title": "咏弓",
        "sentences": [
            "上弦明月半，激箭流星远。",
            "落雁带书惊，啼猿映枝转。"
        ]
    },
    {
        "uuid": "39d9b2f3-0c19-446d-bde1-30647ba98684",
        "volume": 1,
        "id": 77,
        "author": "李世民",
        "title": "赋得早雁出云鸣",
        "sentences": [
            "初秋玉露清，早雁出空鸣。",
            "隔云时乱影，因风乍含声。"
        ]
    },
    {
        "uuid": "64faab1a-93de-43d9-9f57-679b74302663",
        "volume": 1,
        "id": 78,
        "author": "李世民",
        "title": "赋得临池柳",
        "sentences": [
            "岸曲丝阴聚，波移带影疏。",
            "还将眉里翠，来就镜中舒。"
        ]
    },
    {
        "uuid": "cbdd5040-aea6-4b92-b013-4afc6a1717e6",
        "volume": 1,
        "id": 79,
        "author": "李世民",
        "title": "赋得临池竹",
        "sentences": [
            "贞条障曲砌，翠叶贯寒霜。",
            "拂牖分龙影，临池待凤翔。"
        ]
    },
    {
        "uuid": "bb7557bb-fc4a-4c18-8a66-76d75c5d41a1",
        "volume": 1,
        "id": 80,
        "author": "李世民",
        "title": "赋得弱柳鸣秋蝉",
        "sentences": [
            "散影玉阶柳，含翠隐鸣蝉。",
            "微形藏叶里，乱响出风前。"
        ]
    },
    {
        "uuid": "8603e2d6-e130-42a2-a0b3-e8a4d7689e01",
        "volume": 1,
        "id": 81,
        "author": "李世民",
        "title": "探得李",
        "sentences": [
            "盘根直盈渚，交干横倚天。",
            "舒华光四海，卷叶荫三川。"
        ]
    },
    {
        "uuid": "cd51f206-c61c-40f0-9067-de491eddee46",
        "volume": 1,
        "id": 82,
        "author": "李世民",
        "title": "咏小山",
        "sentences": [
            "近谷交萦蕊，遥峰对出莲。",
            "径细无全磴，松小未含烟。"
        ]
    },
    {
        "uuid": "945bff0f-487a-4090-a32a-102301b62fa4",
        "volume": 1,
        "id": 83,
        "author": "李世民",
        "title": "赋萧瑀",
        "sentences": [
            "疾风知劲草，板荡识诚臣。",
            "勇夫安识义，智者必怀仁。"
        ]
    },
    {
        "uuid": "6d1e278b-77fa-4a98-9bc1-9d1398b3b198",
        "volume": 1,
        "id": 84,
        "author": "李世民",
        "title": "赋房玄龄",
        "sentences": [
            "太液仙舟迥，西园隐上才。",
            "未晓征车度，鸡鸣关早开。"
        ]
    },
    {
        "uuid": "d7c13bc1-93e6-4ead-a2e6-4fc4693cce4f",
        "volume": 1,
        "id": 85,
        "author": "李世民",
        "title": "辽东山夜临秋",
        "sentences": [
            "烟生遥岩隐，月落半崖阴。",
            "连山惊鸟乱，隔岫断猿吟。"
        ]
    },
    {
        "uuid": "b33697dd-fce4-4ab3-b132-85a0950df208",
        "volume": 1,
        "id": 86,
        "author": "李世民",
        "title": "赐魏徵诗",
        "sentences": [
            "醽醁胜兰生，翠涛过玉瓒。",
            "千日醉不醒，十年味不败。"
        ]
    },
    {
        "uuid": "43c12425-5e21-4a40-94ff-32dacc987584",
        "volume": 1,
        "id": 87,
        "author": "李世民",
        "title": "两仪殿赋柏梁体",
        "sentences": [
            "绝域降附天下平，八表无事悦圣情。",
            "云披雾敛天地明。",
            "登封日观禅云亭，太常具礼方告成。"
        ]
    },
    {
        "uuid": "945b6202-d1b6-4005-8505-fe2e4c579598",
        "volume": 1,
        "id": 88,
        "author": "李世民",
        "title": "句",
        "sentences": [
            "雪耻酬百王，除凶报千古。",
            "昔乘匹马去，今驱万乘来。",
            "近日毛虽暖，闻弦心已惊。"
        ]
    },
    {
        "uuid": "236c55f2-1692-434c-a176-bdab29cbb3f3",
        "volume": 2,
        "id": 1,
        "author": "李治",
        "title": "太子纳妃太平公主出降",
        "sentences": [
            "龙楼光曙景，鲁馆启朝扉。",
            "艳日浓妆影，低星降婺辉。",
            "玉庭浮瑞色，银榜藻祥徽。",
            "云转花萦盖，霞飘叶缀旂。",
            "雕轩回翠陌，宝驾归丹殿。",
            "鸣珠佩晓衣，镂璧轮开扇。",
            "华冠列绮筵，兰醑申芳宴。",
            "环阶凤乐陈，玳席珍羞荐。",
            "蝶舞袖香新，歌分落素尘。",
            "欢凝欢懿戚，庆叶庆初姻。",
            "暑阑炎气息，凉早吹疏频。",
            "方期六合泰，共赏万年春。"
        ]
    },
    {
        "uuid": "1c1017bc-0327-413b-80c7-163237acfcfe",
        "volume": 2,
        "id": 2,
        "author": "李治",
        "title": "七夕宴悬圃二首",
        "sentences": [
            "羽盖飞天汉，凤驾越层峦。",
            "俱叹三秋阻，共叙一宵欢。",
            "璜亏夜月落，靥碎晓星残。",
            "谁能重操杼，纤手濯清澜。",
            "霓裳转云路，凤驾俨天潢。",
            "亏星凋夜靥，残月落朝璜。",
            "促欢今夕促，长离别后长。",
            "轻梭聊驻织，掩泪独悲伤。"
        ]
    },
    {
        "uuid": "174b9032-cc3c-485f-9f97-6c737f701425",
        "volume": 2,
        "id": 3,
        "author": "李治",
        "title": "过温汤",
        "sentences": [
            "温渚停仙跸，丰郊驻晓旌。",
            "路曲回轮影，岩虚传漏声。",
            "暖溜惊湍驶，寒空碧雾轻。",
            "林黄疏叶下，野白曙霜明。",
            "眺听良无已，烟霞断续生。"
        ]
    },
    {
        "uuid": "e0b2ef46-aeb1-4108-ba38-d57b4359d1f6",
        "volume": 2,
        "id": 4,
        "author": "李治",
        "title": "九月九日",
        "sentences": [
            "端居临玉扆，初律启金商。",
            "凤阙澄秋色，龙闱引夕凉。",
            "野净山气敛，林疏风露长。",
            "砌兰亏半影，岩桂发全香。",
            "满盖荷凋翠，圆花菊散黄。",
            "挥鞭争电烈，飞羽乱星光。",
            "柳空穿石碎，弦虚侧月张。",
            "怯猿啼落岫，惊雁断分行。",
            "斜轮低夕景，归旆拥通庄。"
        ]
    },
    {
        "uuid": "9d89b988-1578-4090-8ca8-90ae7611b49b",
        "volume": 2,
        "id": 5,
        "author": "李治",
        "title": "谒慈恩寺题奘法师房",
        "sentences": [
            "停轩观福殿，游目眺皇畿。",
            "法轮含日转，花盖接云飞。",
            "翠烟香绮阁，丹霞光宝衣。",
            "幡虹遥合彩，定水迥分晖。",
            "萧然登十地，自得会三归。"
        ]
    },
    {
        "uuid": "c4a6a7da-4924-4235-b9ff-c7251087aead",
        "volume": 2,
        "id": 6,
        "author": "李治",
        "title": "谒大慈恩寺",
        "sentences": [
            "日宫开万仞，月殿耸千寻。",
            "花盖飞团影，幡虹曳曲阴。",
            "绮霞遥笼帐，丛珠细网林。",
            "寥廓烟云表，超然物外心。"
        ]
    },
    {
        "uuid": "0e912abc-dd87-490a-8271-5a4bd1d768a4",
        "volume": 2,
        "id": 7,
        "author": "李治",
        "title": "守岁",
        "sentences": [
            "今宵冬律尽，来朝丽景新。",
            "花余凝地雪，条含暖吹分。",
            "绶吐芽犹嫩，冰□已镂津。",
            "薄红梅色冷，浅绿柳轻春。",
            "送迎交两节，暄寒变一辰。"
        ]
    },
    {
        "uuid": "31bb8a21-3e03-431d-96c5-d65eec95205b",
        "volume": 2,
        "id": 8,
        "author": "李治",
        "title": "咸亨殿宴近臣诸亲柏梁体",
        "sentences": [
            "屏欲除奢政返淳。",
            "（霍王以下和句亡）。"
        ]
    },
    {
        "uuid": "a5912cab-6e03-4372-b695-0f50251f8ad9",
        "volume": 2,
        "id": 9,
        "author": "李显",
        "title": "九月九日幸临渭亭登高得秋字",
        "sentences": [
            "九日正乘秋，三杯兴已周。",
            "泛桂迎尊满，吹花向酒浮。",
            "长房萸早熟，彭泽菊初收。",
            "何藉龙沙上，方得恣淹留。"
        ]
    },
    {
        "uuid": "193eadbd-0642-4709-ad20-6482e20c05e4",
        "volume": 2,
        "id": 10,
        "author": "李显",
        "title": "登骊山高顶寓目",
        "sentences": [
            "四郊秦汉国，八水帝王都。",
            "阊阖雄里閈，城阙壮规模。",
            "贯渭称天邑，含岐实奥区。",
            "金门披玉馆，因此识皇图。"
        ]
    },
    {
        "uuid": "95ef9365-e8cb-4717-8418-24cf2b9b3d22",
        "volume": 2,
        "id": 11,
        "author": "李显",
        "title": "幸秦始皇陵",
        "sentences": [
            "眷言君失德，骊邑想秦馀。",
            "政烦方改篆，愚俗乃焚书。",
            "阿房久已灭，阁道遂成墟。",
            "欲厌东南气，翻伤掩鲍车。"
        ]
    },
    {
        "uuid": "4b97c76a-a441-4798-9a5f-77543ba0c9af",
        "volume": 2,
        "id": 12,
        "author": "李显",
        "title": "立春日游苑迎春",
        "sentences": [
            "神皋福地三秦邑，玉台金阙九仙家。",
            "寒光犹恋甘泉树，淑景偏临建始花。",
            "彩蝶黄莺未歌舞，梅香柳色已矜夸。",
            "迎春正启流霞席，暂嘱曦轮勿遽斜。"
        ]
    },
    {
        "uuid": "521778db-d6a6-41ee-b1c1-a2927a7502d4",
        "volume": 2,
        "id": 13,
        "author": "李显",
        "title": "十月诞辰内殿宴群臣效柏梁体联句",
        "sentences": [
            "润色鸿业寄贤才 （李显），叨居右弼愧盐梅 （李峤）。",
            "运筹帷幄荷时来 （宗楚客），职掌图籍滥蓬莱 （刘宪）。",
            "两司谬忝谢钟裴 （崔湜），礼乐铨管效涓埃 （郑愔）。",
            "陈师振旅清九垓 （赵彦昭），欣承顾问侍天杯 （李适）。",
            "衔恩献寿柏梁台 （苏颋），黄缣青简奉康哉 （卢藏用）。",
            "鲰生侍忝王枚 （李乂），右掖司言实不才 （马怀素）。",
            "宗伯秩礼天地开 （薛稷），帝歌难续仰昭回 （宋之问）。",
            "微臣捧日寒灰 （陆景初），远惭班左愧游陪 （上官婕妤）。"
        ]
    },
    {
        "uuid": "a32e6ed2-88a2-4c80-ae2d-d9acf48df69e",
        "volume": 2,
        "id": 14,
        "author": "卷2_14【景龙四年正月五日，移仗蓬莱宫，御大明殿，",
        "title": "景龙四年正月五日，移仗蓬莱宫，御大明殿，",
        "sentences": [
            "会吐蕃骑马之戏，因重为柏梁体联句】大明御宇临万方 （李显），顾惭内政翊陶唐 （皇后）。",
            "鸾鸣凤舞向平阳 （长宁公主），秦楼鲁馆沐恩光 （安乐公主）。",
            "无心为子辄求郎 （太平公主），雄才七步谢陈王 （温王重茂）。",
            "当态让辇愧前芳 （上官昭容），再司铨筦恩可忘 （崔湜）。",
            "文江学海思济航 （郑愔），万邦考绩臣所详 （武平一）。",
            "著作不休出中肠 （阎朝隐），权豪屏迹肃严霜 （窦从一）。",
            "铸鼎开岳造明堂 （宗晋卿），玉醴由来献寿觞 （明悉猎）。"
        ]
    },
    {
        "uuid": "b77d26b8-20bb-4364-83ee-adfafc7ec40a",
        "volume": 2,
        "id": 15,
        "author": "李显",
        "title": "石淙（太子时作）",
        "sentences": [
            "三阳本是标灵纪，二室由来独擅名。",
            "霞衣霞锦千般状，云峰云岫百重生。",
            "水炫珠光遇泉客，岩悬石镜厌山精。",
            "永愿乾坤符睿算，长居膝下属欢情。"
        ]
    },
    {
        "uuid": "fdb990eb-8420-4ce5-aa5c-5b88c2bc5a2a",
        "volume": 2,
        "id": 16,
        "author": "李旦",
        "title": "石淙（相王时作）",
        "sentences": [
            "奇峰嶾嶙箕山北，秀崿岧峣嵩镇南。",
            "地首地肺何曾拟，天目天台倍觉惭。",
            "树影蒙茏鄣叠岫，波深汹涌落悬潭。",
            "□愿紫宸居得一，永欣丹扆御通三。"
        ]
    },
    {
        "uuid": "61ddda20-c383-4eef-a157-bb4a2676db7a",
        "volume": 3,
        "id": 1,
        "author": "李隆基",
        "title": "过晋阳宫",
        "sentences": [
            "缅想封唐处，实惟建国初。",
            "俯察伊晋野，仰观乃参虚。",
            "井邑龙斯跃，城池凤翔余。",
            "林塘犹沛泽，台榭宛旧居。",
            "运革祚中否，时迁命兹符。",
            "顾循承丕构，怵惕多忧虞。",
            "尚恐威不逮，复虑化未孚。",
            "岂徒劳辙迹，所期训戎车。",
            "习俗问黎人，亲巡慰里闾。",
            "永言念成功，颂德临康衢。",
            "长怀经纶日，叹息履庭隅。",
            "艰难安可忘，欲去良踟蹰。"
        ]
    },
    {
        "uuid": "b9ea6465-4977-478a-85d1-63e245e705c2",
        "volume": 3,
        "id": 2,
        "author": "李隆基",
        "title": "行次成皋，途经先圣擒建德之所，缅思功业，感而赋诗",
        "sentences": [
            "有隋政昏虐，群雄已交争。",
            "先圣按剑起，叱咤风云生。",
            "饮马河洛竭，作气嵩华惊。",
            "克敌睿图就，擒俘帝道亨。",
            "顾惭嗣宝历，恭承天下平。",
            "幸过翦鲸地，感慕神且英。"
        ]
    },
    {
        "uuid": "09956549-b9ba-4f77-8c0e-e64f48207ff3",
        "volume": 3,
        "id": 3,
        "author": "李隆基",
        "title": "校猎义成，喜逢大雪，率题九韵，以示群官",
        "sentences": [
            "弧矢威天下，旌旗游近县。",
            "一面施鸟罗，三驱教人战。",
            "暮云成积雪，晓色开行殿。",
            "皓然原隰同，不觉林野变。",
            "北风勇士马，东日华组练。",
            "触地银獐出，连山缟鹿见。",
            "月兔落高矰，星狼下急箭。",
            "既欣盈尺兆，复忆磻溪便。",
            "岁丰将遇贤，俱荷皇天眷。"
        ]
    },
    {
        "uuid": "6868b4b5-96d3-4782-bcd5-7b838477808e",
        "volume": 3,
        "id": 4,
        "author": "李隆基",
        "title": "赐诸州刺史以题座右",
        "sentences": [
            "眷言思共理，鉴梦想维良。",
            "猗欤此推择，声绩著周行。",
            "贤能既俟进，黎献实伫康。",
            "视人当如子，爱人亦如伤。",
            "讲学试通论，阡陌劝耕桑。",
            "虚誉不可饰，清知不可忘。",
            "求名迹易见，安贞德自彰。",
            "讼狱必以情，教民贵有常。",
            "恤惸且存老，抚弱复绥强。",
            "勉哉各祗命，知予眷万方。"
        ]
    },
    {
        "uuid": "2b1a8288-b9b0-456b-bd04-a94f867a12a8",
        "volume": 3,
        "id": 5,
        "author": "李隆基",
        "title": "送忠州太守康昭远等",
        "sentences": [
            "端拱临中枢，缅怀共予理。",
            "不有台阁英，孰振循良美。",
            "分符侯甸内，拜手明庭里。",
            "誓节期饮冰，调人方导水。",
            "嘉声驰九牧，惠化光千祀。",
            "时雨侔昔贤，芳猷贯前史。",
            "伫尔颂中和，吾将令卿士。"
        ]
    },
    {
        "uuid": "8f780da6-f86e-4455-bd6f-b13b1503e853",
        "volume": 3,
        "id": 6,
        "author": "李隆基",
        "title": "送李邕之任滑台",
        "sentences": [
            "汉家重东郡，宛彼白马津。",
            "黎庶既蕃殖，临之劳近臣。",
            "远别初首路，今行方及春。",
            "课成应第一，良牧尔当仁。"
        ]
    },
    {
        "uuid": "db602e92-de4c-48a3-ba61-7a1872c6be9b",
        "volume": 3,
        "id": 7,
        "author": "李隆基",
        "title": "端午三殿宴群臣探得神字",
        "sentences": [
            "五月符天数，五音调夏钧。",
            "旧来传五日，无事不称神。",
            "穴枕通灵气，长丝续命人。",
            "四时花竞巧，九子粽争新。",
            "方殿临华节，圆宫宴雅臣。",
            "进对一言重，遒文六义陈。",
            "股肱良足咏，凤化可还淳。"
        ]
    },
    {
        "uuid": "fa732348-11fc-4e0a-9cd1-e31409ef0572",
        "volume": 3,
        "id": 8,
        "author": "李隆基",
        "title": "温汤对雪",
        "sentences": [
            "北风吹同云，同云飞白雪。",
            "白雪乍回散，同云何惨烈。",
            "未见温泉冰，宁知火井灭。",
            "表瑞良在兹，庶几可怡悦。"
        ]
    },
    {
        "uuid": "7a4bcfb4-26eb-4274-a1b4-818ca23ee850",
        "volume": 3,
        "id": 9,
        "author": "李隆基",
        "title": "登蒲州逍遥楼",
        "sentences": [
            "长榆息烽火，高柳静风尘。",
            "卜征巡九洛，展豫出三秦。",
            "昔是潜龙地，今为上理辰。",
            "时平乘道泰，聊赏遇年春。",
            "黄河分地络，飞观接天津。",
            "一览遗芳翰，千载肃如神。"
        ]
    },
    {
        "uuid": "ba23b358-99c6-4926-8611-d95d4f68b112",
        "volume": 3,
        "id": 10,
        "author": "李隆基",
        "title": "经河上公庙",
        "sentences": [
            "昔闻有耆叟，河上独遗荣。",
            "迹与尘嚣隔，心将道德并。",
            "讵以天地累，宁为宠辱惊。",
            "矫然翔寥廓，如何屈坚贞。",
            "玄玄妙门启，肃肃祠宇清。",
            "冥漠无先后，那能纪姓名。"
        ]
    },
    {
        "uuid": "6973a42f-bfa2-4797-a225-92548d6372b1",
        "volume": 3,
        "id": 11,
        "author": "李隆基",
        "title": "过王濬墓",
        "sentences": [
            "吴国分牛斗，晋室命龙骧。",
            "受任敌已灭，策勋名不彰。",
            "居美未尽善，矜功徒自伤。",
            "长戟今何在，孤坟此路傍。",
            "不观松柏茂，空余荆棘场。",
            "叹嗟悬剑陇，谁识梦刀祥。"
        ]
    },
    {
        "uuid": "c12bcf42-7786-4d90-b452-85b3ac1d93f1",
        "volume": 3,
        "id": 12,
        "author": "李隆基",
        "title": "初入秦川路逢寒食",
        "sentences": [
            "洛阳芳树映天津，灞岸垂杨窣地新。",
            "直为经过行处乐，不知虚度两京春。",
            "去年余闰今春早，曙色和风著花草。",
            "可怜寒食与清明，光辉并在长安道。",
            "自从关路入秦川，争道何人不戏鞭。",
            "公子途中妨蹴鞠，佳人马上废秋千。",
            "渭水长桥今欲渡，葱葱渐见新丰树。",
            "远看骊岫入云霄，预想汤池起烟雾。",
            "烟雾氛氲水殿开，暂拂香轮归去来。",
            "今岁清明行已晚，明年寒食更相陪。"
        ]
    },
    {
        "uuid": "36ba84f5-7740-4cc6-a5da-7f720cffd888",
        "volume": 3,
        "id": 13,
        "author": "李隆基",
        "title": "春台望",
        "sentences": [
            "暇景属三春，高台聊四望。",
            "目极千里际，山川一何壮。",
            "太华见重岩，终南分叠嶂。",
            "郊原纷绮错，参差多异状。",
            "佳气满通沟，迟步入绮楼。",
            "初莺一一鸣红树，归雁双双去绿洲。",
            "太液池中下黄鹤，昆明水上映牵牛。",
            "闻道汉家全盛日，别馆离宫趣非一。",
            "甘泉逶迤亘明光，五柞连延接未央。",
            "周庐徼道纵横转，飞阁回轩左右长。",
            "须念作劳居者逸，勿言我后焉能恤。",
            "为想雄豪壮柏梁，何如俭陋卑茅室。",
            "阳乌黯黯向山沉，夕鸟喧喧入上林。",
            "薄暮赏余回步辇，还念中人罢百金。"
        ]
    },
    {
        "uuid": "344504f1-d679-4136-a3c3-69d7c82e3e64",
        "volume": 3,
        "id": 14,
        "author": "李隆基",
        "title": "过大哥宅探得歌字韵",
        "sentences": [
            "鲁卫情先重，亲贤爱转多。",
            "冕旒丰暇日，乘景暂经过。",
            "戚里申高宴，平台奏雅歌。",
            "复寻为善乐，方验保山河。"
        ]
    },
    {
        "uuid": "2985f0ce-032d-46f8-bb11-7257c6bc9712",
        "volume": 3,
        "id": 15,
        "author": "李隆基",
        "title": "同玉真公主过大哥山池",
        "sentences": [
            "地有招贤处，人传乐善名。",
            "鹜池临九达，龙岫对层城。",
            "桂月先秋冷，蘋风向晚清。",
            "凤楼遥可见，仿佛玉箫声。"
        ]
    },
    {
        "uuid": "d6018c01-1108-4a36-b459-37835037e6da",
        "volume": 3,
        "id": 16,
        "author": "李隆基",
        "title": "经邹鲁祭孔子而叹之",
        "sentences": [
            "夫子何为者，栖栖一代中。",
            "地犹鄹氏邑，宅即鲁王宫。",
            "叹凤嗟身否，伤麟怨道穷。",
            "今看两楹奠，当与梦时同。"
        ]
    },
    {
        "uuid": "97f1eb4e-9312-474c-afa1-fba8a7d43be6",
        "volume": 3,
        "id": 17,
        "author": "卷3_17【惟此温泉是称愈疾，岂予独受其福，思与兆人共之。",
        "title": "惟此温泉是称愈疾，岂予独受其福，思与兆人共之。",
        "sentences": [
            "乘暇巡游，乃言其志】桂殿与山连，兰汤涌自然。",
            "阴崖含秀色，温谷吐潺湲。",
            "绩为蠲邪著，功因养正宣。",
            "愿言将亿兆，同此共昌延。"
        ]
    },
    {
        "uuid": "3aab4509-22e6-413d-96b7-0d6ca7491e21",
        "volume": 3,
        "id": 18,
        "author": "李隆基",
        "title": "旋师喜捷",
        "sentences": [
            "边服胡尘起，长安汉将飞。",
            "龙蛇开阵法，貔虎振军威。",
            "诈虏脑涂地，征夫血染衣。",
            "今朝书奏入，明日凯歌归。"
        ]
    },
    {
        "uuid": "9dfad78c-bc33-4d34-a12f-7c7d65b394ee",
        "volume": 3,
        "id": 19,
        "author": "李隆基",
        "title": "过老子庙",
        "sentences": [
            "仙居怀圣德，灵庙肃神心。",
            "草合人踪断，尘浓鸟迹深。",
            "流沙丹灶没，关路紫烟沉。",
            "独伤千载后，空馀松柏林。"
        ]
    },
    {
        "uuid": "b99904a4-4fd2-4729-b872-1399bad45131",
        "volume": 3,
        "id": 20,
        "author": "李隆基",
        "title": "途次陕州",
        "sentences": [
            "境出三秦外，途分二陕中。",
            "山川入虞虢，风俗限西东。",
            "树古棠阴在，耕余让畔空。",
            "鸣笳从此去，行见洛阳宫。"
        ]
    },
    {
        "uuid": "85b52360-f2a6-44d0-9826-39dcc11d1829",
        "volume": 3,
        "id": 21,
        "author": "李隆基",
        "title": "野次喜雪",
        "sentences": [
            "拂曙辟行宫，寒皋野望通。",
            "每云低远岫，飞雪舞长空。",
            "赋象恒依物，萦回屡逐风。",
            "为知勤恤意，先此示年丰。"
        ]
    },
    {
        "uuid": "a13bb6e8-2928-4ddb-aefe-cf25f19095f4",
        "volume": 3,
        "id": 22,
        "author": "李隆基",
        "title": "送贺知章归四明",
        "sentences": [
            "遗荣期入道，辞老竟抽簪。",
            "岂不惜贤达，其如高尚心。",
            "寰中得秘要，方外散幽襟。",
            "独有青门饯，群僚怅别深。"
        ]
    },
    {
        "uuid": "bacb4bdd-79c4-47ed-951c-104836152703",
        "volume": 3,
        "id": 23,
        "author": "李隆基",
        "title": "轩游宫十五夜",
        "sentences": [
            "行迈离秦国，巡方赴洛师。",
            "路逢三五夜，春色暗中期。",
            "关外长河转，宫中淑气迟。",
            "歌钟对明月，不减旧游时。"
        ]
    },
    {
        "uuid": "3773dae1-de3d-468c-9663-b288d8861032",
        "volume": 3,
        "id": 24,
        "author": "李隆基",
        "title": "观拔河俗戏",
        "sentences": [
            "壮徒恒贾勇，拔拒抵长河。",
            "欲练英雄志，须明胜负多。",
            "噪齐山岌嶪，气作水腾波。",
            "预期年岁稔，先此乐时和。"
        ]
    },
    {
        "uuid": "4f9f0a56-3249-4833-b5f4-64ef5055a90c",
        "volume": 3,
        "id": 25,
        "author": "李隆基",
        "title": "同刘晃喜雨",
        "sentences": [
            "节变寒初尽，时和气已春。",
            "繁云先合寸，膏雨自依旬。",
            "飒飒飞平野，霏霏静暗尘。",
            "悬知花叶意，朝夕望中新。"
        ]
    },
    {
        "uuid": "1af35dc2-6f79-411b-b858-dd7a719b7726",
        "volume": 3,
        "id": 26,
        "author": "李隆基",
        "title": "千秋节赐群臣镜",
        "sentences": [
            "铸得千秋镜，光生百炼金。",
            "分将赐群后，遇象见清心。",
            "台上冰华澈，窗中月影临。",
            "更衔长绶带，留意感人深。"
        ]
    },
    {
        "uuid": "01e079a5-02e1-468c-a1c1-047bcdd4d044",
        "volume": 3,
        "id": 27,
        "author": "李隆基",
        "title": "赐道士邓紫阳",
        "sentences": [
            "太乙三门诀，元君六甲符。",
            "下传金版术，上刻玉清书。",
            "有美探真士，囊中得秘书。",
            "自知三醮后，翊我灭残胡。"
        ]
    },
    {
        "uuid": "5c0d8b78-fc55-4cac-91ad-ca2d60ce4bc4",
        "volume": 3,
        "id": 28,
        "author": "李隆基",
        "title": "幸蜀西至剑门",
        "sentences": [
            "剑阁横云峻，銮舆出狩回。",
            "翠屏千仞合，丹嶂五丁开。",
            "灌木萦旗转，仙云拂马来。",
            "乘时方在德，嗟尔勒铭才。"
        ]
    },
    {
        "uuid": "35f2c9d0-5f0f-41d2-80fe-29164afbf228",
        "volume": 3,
        "id": 29,
        "author": "李隆基",
        "title": "答司马承祯上剑镜",
        "sentences": [
            "宝照含天地，神剑合阴阳。",
            "日月丽光景，星斗裁文章。",
            "写鉴表容质，佩服为身防。",
            "从兹一赏玩，永德保龄长。"
        ]
    },
    {
        "uuid": "98fbebb9-233b-4f8b-bff5-1ca460e15e36",
        "volume": 3,
        "id": 30,
        "author": "李隆基",
        "title": "送赵法师还蜀因名山奠简",
        "sentences": [
            "道家奠灵简，自昔仰神仙。",
            "真子今将命，苍生福可传。",
            "江山寻故国，城郭信依然。",
            "二室遥相望，云回洞里天。"
        ]
    },
    {
        "uuid": "a3474956-eb7e-4f12-b15e-3267c7f86832",
        "volume": 3,
        "id": 31,
        "author": "李隆基",
        "title": "送道士薛季昌还山",
        "sentences": [
            "洞府修真客，衡阳念旧居。",
            "将成金阙要，愿奉玉清书。",
            "云路三天近，松溪万籁虚。",
            "犹期传秘诀，来往候仙舆。"
        ]
    },
    {
        "uuid": "ddefe40e-19e0-4909-8c4d-935586100f58",
        "volume": 3,
        "id": 32,
        "author": "李隆基",
        "title": "送玄同真人李抱朴谒灊山仙祠",
        "sentences": [
            "城阙天中近，蓬瀛海上遥。",
            "归期千载鹤，春至一来朝。",
            "采药逢三秀，餐霞卧九霄。",
            "参同如有旨，金鼎待君烧。"
        ]
    },
    {
        "uuid": "882cacbf-e25f-49f0-a4be-046468e78c01",
        "volume": 3,
        "id": 33,
        "author": "李隆基",
        "title": "春日出苑游瞩（太子时作）",
        "sentences": [
            "三阳丽景早芳辰，四序佳园物候新。",
            "梅花百树障去路，垂柳千条暗回津。",
            "鸟飞直为惊风叶，鱼没都由怯岸人。",
            "惟愿圣主南山寿，何愁不赏万年春。"
        ]
    },
    {
        "uuid": "87255a9a-35f4-41ad-b085-36a049bf6074",
        "volume": 3,
        "id": 34,
        "author": "李隆基",
        "title": "春晚宴两相及礼官丽正殿学士探得风字",
        "sentences": [
            "乾道运无穷，恒将人代工。",
            "阴阳调历象，礼乐报玄穹。",
            "介胄清荒外，衣冠佐域中。",
            "言谈延国辅，词赋引文雄。",
            "野霁伊川绿，郊明巩树红。",
            "冕旒多暇景，诗酒会春风。"
        ]
    },
    {
        "uuid": "4d445d37-81eb-4e1e-b784-fa2dee7896f4",
        "volume": 3,
        "id": 35,
        "author": "李隆基",
        "title": "首夏花萼楼观群臣宴，宁王山亭回楼下又申之以赏乐赋诗",
        "sentences": [
            "今年通闰月，入夏展春辉。",
            "楼下风光晚，城隅宴赏归。",
            "九歌扬政要，六舞散朝衣。",
            "天喜时相合，人和事不违。",
            "礼中推意厚，乐处感心微。",
            "别赏阳台乐，前旬暮雨飞。"
        ]
    },
    {
        "uuid": "f51e77e9-7601-43b6-95a2-ef4d9f1614f5",
        "volume": 3,
        "id": 36,
        "author": "李隆基",
        "title": "同二相已下群官乐游园宴",
        "sentences": [
            "撰日岩廊暇，需云宴乐初。",
            "万方朝玉帛，千品会簪裾。",
            "地入南山近，城分北斗余。",
            "池塘垂柳密，原隰野花疏。",
            "帟幕看逾暗，歌钟听自虚。",
            "兴阑归骑转，还奏弼违书。"
        ]
    },
    {
        "uuid": "ba344971-9943-4a3f-a6c7-992b7e85c62f",
        "volume": 3,
        "id": 37,
        "author": "李隆基",
        "title": "集贤书院成，送张说上集贤学士，赐宴得珍字",
        "sentences": [
            "广学开书院，崇儒引席珍。",
            "集贤招衮职，论道命台臣。",
            "礼乐沿今古，文章革旧新。",
            "献酬尊俎列，宾主位班陈。",
            "节变云初夏，时移气尚春。",
            "所希光史册，千载仰兹晨。"
        ]
    },
    {
        "uuid": "893b3582-ac55-4ef2-934c-8e212d356fc6",
        "volume": 3,
        "id": 38,
        "author": "李隆基",
        "title": "王屋山送道士司马承祯还天台",
        "sentences": [
            "紫府求贤士，清溪祖逸人。",
            "江湖与城阙，异迹且殊伦。",
            "间有幽栖者，居然厌俗尘。",
            "林泉先得性，芝桂欲调神。",
            "地道逾稽岭，天台接海滨。",
            "音徽从此间，万古一芳春。"
        ]
    },
    {
        "uuid": "3684d8f7-ada4-4d84-ad3e-946833cacdb4",
        "volume": 3,
        "id": 39,
        "author": "李隆基",
        "title": "早度蒲津关",
        "sentences": [
            "钟鼓严更曙，山河野望通。",
            "鸣銮下蒲坂，飞旆入秦中。",
            "地险关逾壮，天平镇尚雄。",
            "春来津树合，月落戍楼空。",
            "马色分朝景，鸡声逐晓风。",
            "所希常道泰，非复候繻同。"
        ]
    },
    {
        "uuid": "ec8e6e38-40a9-4c11-a6ec-9288411393d1",
        "volume": 3,
        "id": 40,
        "author": "李隆基",
        "title": "途经华岳",
        "sentences": [
            "饬驾去京邑，鸣鸾指洛川。",
            "循途经太华，回跸暂周旋。",
            "翠崿留斜影，悬岩冒夕烟。",
            "四方皆石壁，五位配金天。",
            "仿佛看高掌，依稀听子先。",
            "终当铭岁月，从此记灵仙。"
        ]
    },
    {
        "uuid": "67760210-eda2-43df-a080-25c57831fe29",
        "volume": 3,
        "id": 41,
        "author": "李隆基",
        "title": "喜雪",
        "sentences": [
            "日观卜先征，时巡顺物情。",
            "风行未备礼，云密遽飘霙。",
            "委树寒花发，萦空落絮轻。",
            "朝如玉已会，庭似月犹明。",
            "既睹肤先合，还欣尺有盈。",
            "登封何以报，因此谢功成。"
        ]
    },
    {
        "uuid": "d31417f3-b895-489f-870a-3ba79aa92ef5",
        "volume": 3,
        "id": 42,
        "author": "李隆基",
        "title": "幸凤泉汤",
        "sentences": [
            "西狩观周俗，南山历汉宫。",
            "荐鲜知路近，省敛觉年丰。",
            "阴谷含神爨，汤泉养圣功。",
            "益龄仙井合，愈疾醴源通。",
            "不重鸣岐凤，谁矜陈宝雄。",
            "愿将无限泽，沾沐众心同。"
        ]
    },
    {
        "uuid": "eea24ca3-3bc8-4488-8e7b-31c1b1f2ea76",
        "volume": 3,
        "id": 43,
        "author": "李隆基",
        "title": "南出雀鼠谷答张说",
        "sentences": [
            "雷出应乾象，风行顺国人。",
            "川途犹在晋，车马渐归秦。",
            "背陕关山险，横汾鼓吹频。",
            "草依阳谷变，花待北岩春。",
            "闻有鹓鸾客，清词雅调新。",
            "求音思欲报，心迹竟难陈。"
        ]
    },
    {
        "uuid": "8d816273-3613-4f11-a2c9-16888fc2af15",
        "volume": 3,
        "id": 44,
        "author": "李隆基",
        "title": "赐崔日知往潞州",
        "sentences": [
            "潞国开新府，壶关宠旧林。",
            "妙旌循吏德，持悦庶氓心。",
            "礼乐中朝贵，神明列郡钦。",
            "扬风非赠扇，易俗是张琴。",
            "藩镇讴谣满，行宫雨露深。",
            "会书丞相策，先赐颍川金。"
        ]
    },
    {
        "uuid": "2a42af7f-8d3d-469d-a0b1-37e444d1cd5f",
        "volume": 3,
        "id": 45,
        "author": "李隆基",
        "title": "为赵法师别造精院过院赋诗",
        "sentences": [
            "宗师心物外，为道运虚舟。",
            "不恋岩泉赏，来从宫禁游。",
            "探玄知几岁，习静更宜秋。",
            "烟树辨朝色，风湍闻夜流。",
            "坐朝繁听览，寻胜在清幽。",
            "欲广无为化，因兹庶可求。"
        ]
    },
    {
        "uuid": "abebf198-61db-421b-b2ec-f57ca8f4d4a3",
        "volume": 3,
        "id": 46,
        "author": "李隆基",
        "title": "端午",
        "sentences": [
            "端午临中夏，时清日复长。",
            "盐梅已佐鼎，曲糵且传觞。",
            "事古人留迹，年深缕积长。",
            "当轩知槿茂，向水觉芦香。",
            "亿兆同归寿，群公共保昌。",
            "忠贞如不替，贻厥后昆芳。"
        ]
    },
    {
        "uuid": "8290ee35-8fcd-4cb1-9734-3a9e87d4428d",
        "volume": 3,
        "id": 47,
        "author": "李隆基",
        "title": "春中兴庆宫酺宴",
        "sentences": [
            "九达长安道，三阳别馆春。",
            "还将听朝暇，回作豫游晨。",
            "不战要荒服，无刑礼乐新。",
            "合酺覃土宇，欢宴接群臣。",
            "玉斝飞千日，琼筵荐八珍。",
            "舞衣云曳影，歌扇月开轮。",
            "伐鼓鱼龙杂，撞钟角牴陈。",
            "曲终酣兴晚，须有醉归人。"
        ]
    },
    {
        "uuid": "00e6c0d6-616b-4467-9cef-cc49d5693bcf",
        "volume": 3,
        "id": 48,
        "author": "李隆基",
        "title": "千秋节宴",
        "sentences": [
            "兰殿千秋节，称名万寿觞。",
            "风传率土庆，日表继天祥。",
            "玉宇开花萼，宫县动会昌。",
            "衣冠白鹭下，帟幕翠云长。",
            "献遗成新俗，朝仪入旧章。",
            "月衔花绶镜，露缀彩丝囊。",
            "处处祠田祖，年年宴杖乡。",
            "深思一德事，小获万人康。"
        ]
    },
    {
        "uuid": "7634b5af-f7d5-4e51-89c2-0cd6c809b5f0",
        "volume": 3,
        "id": 49,
        "author": "李隆基",
        "title": "左丞相说右丞相璟太子少傅乾曜同日上官命宴东堂赐诗",
        "sentences": [
            "赤帝收三杰，黄轩举二臣。",
            "由来丞相重，分掌国之钧。",
            "我有握中璧，双飞席上珍。",
            "子房推道要，仲子讶风神。",
            "复辍台衡老，将为调护人。",
            "鹓鸾同拜日，车骑拥行尘。",
            "乐聚南宫宴，觞连北斗醇。",
            "俾予成百揆，垂拱问彝伦。"
        ]
    },
    {
        "uuid": "5a55c9e4-5b6b-4cb3-9a95-ad74bc1eb962",
        "volume": 3,
        "id": 50,
        "author": "李隆基",
        "title": "早登太行山中言志",
        "sentences": [
            "清跸度河阳，凝笳上太行。",
            "火龙明鸟道，铁骑绕羊肠。",
            "白雾埋阴壑，丹霞助晓光。",
            "涧泉含宿冻，山木带余霜。",
            "野老茅为屋，樵人薜作裳。",
            "宣风问耆艾，敦俗劝耕桑。",
            "凉德惭先哲，徽猷慕昔皇。",
            "不因今展义，何以冒垂堂。"
        ]
    },
    {
        "uuid": "15793d81-8695-495b-af92-997c955f91f0",
        "volume": 3,
        "id": 51,
        "author": "李隆基",
        "title": "平胡",
        "sentences": [
            "杂虏忽猖狂，无何敢乱常。",
            "羽书朝继入，烽火夜相望。",
            "将出凶门勇，兵因死地强。",
            "蒙轮皆突骑，按剑尽鹰扬。",
            "鼓角雄山野，龙蛇入战场。",
            "流膏润沙漠，溅血染锋铓。",
            "雾扫清玄塞，云开静朔方。",
            "武功今已立，文德愧前王。"
        ]
    },
    {
        "uuid": "077e2eec-2e38-4740-b261-649466ad5c68",
        "volume": 3,
        "id": 52,
        "author": "李隆基",
        "title": "游兴庆宫作",
        "sentences": [
            "代邸青门右，离宫紫陌陲。",
            "庭如过沛日，水若渡江时。",
            "绮观连鸡岫，朱楼接雁池。",
            "从来敦棣萼，今此茂荆枝。",
            "万叶传余庆，千年志不移。",
            "凭轩聊属目，轻辇共追随。",
            "务本方崇训，相辉保羽仪。",
            "时康俗易渐，德薄政难施。",
            "鼓吹迎飞盖，弦歌送羽卮。",
            "所希覃率土，孝弟一同规。"
        ]
    },
    {
        "uuid": "962bef1a-7259-40f2-92f4-2067e45b8a8b",
        "volume": 3,
        "id": 53,
        "author": "李隆基",
        "title": "送张说巡边",
        "sentences": [
            "端拱复垂裳，长怀御远方。",
            "股肱申教义，戈剑靖要荒。",
            "命将绥边服，雄图出庙堂。",
            "三台入武帐，八座起文昌。",
            "宝胄匡韩主，华宗辅汉王。",
            "茂先惭博物，平子谢文章。",
            "尽节恢时佐，输诚御寇场。",
            "三军临朔野，驷马即戎行。",
            "鼓吹威夷狄，旌轩溢洛阳。",
            "云台先著美，今日更贻芳。"
        ]
    },
    {
        "uuid": "308443c1-4957-43b9-b4ab-df7cada4435c",
        "volume": 3,
        "id": 54,
        "author": "李隆基",
        "title": "饯王晙巡边",
        "sentences": [
            "振武威荒服，扬文肃远墟。",
            "金坛申将礼，玉节授军符。",
            "免胄三方外，衔刀万里余。",
            "昔时吴会静，今日虏庭虚。",
            "分阃仍推毂，援桴且训车。",
            "风扬旌旆远，雨洗甲兵初。",
            "坐见台阶谧，行闻袄祲除。",
            "檄来虽插羽，箭去亦飞书。",
            "舟楫功须著，盐梅望匪疏。",
            "不应陈七德，欲使化先敷。"
        ]
    },
    {
        "uuid": "ab464eb9-cf22-4266-9cac-4b8678c46fcb",
        "volume": 3,
        "id": 55,
        "author": "李隆基",
        "title": "巡省途次上党旧宫赋",
        "sentences": [
            "三千初击浪，九万欲抟空。",
            "天地犹惊否，阴阳始遇蒙。",
            "存贞期历试，佐贰伫昭融。",
            "多谢时康理，良惭实赖功。",
            "长怀问鼎气，夙负拔山雄。",
            "不学刘琨舞，先歌汉祖风。",
            "英髦既包括，豪杰自牢笼。",
            "人事一朝异，讴歌四海同。",
            "如何昔朱邸，今此作离宫。",
            "雁沼澄澜翠，猿岩落照红。",
            "小山秋桂馥，长坂旧兰丛。",
            "即是淹留处，乘欢乐未穷。"
        ]
    },
    {
        "uuid": "d6b7228f-9a44-4717-b788-d4bbdb9adacf",
        "volume": 3,
        "id": 56,
        "author": "李隆基",
        "title": "潼关口号",
        "sentences": [
            "河曲回千里，关门限二京。",
            "所嗟非恃德，设险到天平。"
        ]
    },
    {
        "uuid": "4f60f19e-d782-4cbf-8420-34423ca07f14",
        "volume": 3,
        "id": 57,
        "author": "李隆基",
        "title": "千秋节赐群臣镜",
        "sentences": [
            "瑞露垂花绶，寒冰澈宝轮。",
            "对兹台上月，聊以庆佳辰。"
        ]
    },
    {
        "uuid": "d4cd7b6e-de04-47b7-9f3e-6891924faa35",
        "volume": 3,
        "id": 58,
        "author": "李隆基",
        "title": "续薛令之题壁",
        "sentences": [
            "啄木觜距长，凤凰羽毛短。",
            "苦嫌松桂寒，任逐桑榆暖。"
        ]
    },
    {
        "uuid": "f310b8e4-a6a5-4399-8025-ba81c9b06e60",
        "volume": 3,
        "id": 59,
        "author": "李隆基",
        "title": "送胡真师还西山",
        "sentences": [
            "仙客厌人间，孤云比性闲。",
            "话离情未已，烟水万重山。"
        ]
    },
    {
        "uuid": "478753cb-e0bd-4ad2-8377-5683024aa728",
        "volume": 3,
        "id": 60,
        "author": "李隆基",
        "title": "过大哥山池题石壁",
        "sentences": [
            "澄潭皎镜石崔巍，万壑千岩暗绿苔。",
            "林亭自有幽贞趣，况复秋深爽气来。"
        ]
    },
    {
        "uuid": "84948c00-a2c6-41a0-8498-feb82eb86ec3",
        "volume": 3,
        "id": 61,
        "author": "李隆基",
        "title": "题梅妃画真",
        "sentences": [
            "忆昔娇妃在紫宸，铅华不御得天真。",
            "霜绡虽似当时态，争奈娇波不顾人。"
        ]
    },
    {
        "uuid": "a8970672-b015-4f26-ba67-cd6f34f47661",
        "volume": 3,
        "id": 62,
        "author": "李隆基",
        "title": "鶺鴒颂",
        "sentences": [
            "伊我轩宫，奇树青葱，蔼周庐兮。",
            "冒霜停雪，以茂以悦，恣卷舒兮。",
            "连枝同荣，吐绿含英，曜春初兮。",
            "蓐收御节，寒露微结，气清虚兮。",
            "桂宫兰殿，唯所息宴，栖雍渠兮。",
            "行摇飞鸣，急难有情，情有余兮。",
            "顾惟德凉，夙夜兢惶，惭化疏兮。",
            "上之所教，下之所效，实在予兮。",
            "天伦之性，鲁卫分政，亲贤居兮。",
            "爰游爰处，爰笑爰语，巡庭除兮。",
            "观此翔禽，以悦我心，良史书兮。"
        ]
    },
    {
        "uuid": "7f9b9f91-8394-4a7c-8119-5528fa42075b",
        "volume": 3,
        "id": 63,
        "author": "李隆基",
        "title": "傀儡吟",
        "sentences": [
            "刻木牵丝作老翁，鸡皮鹤发与真同。",
            "须臾弄罢寂无事，还似人生一梦中。"
        ]
    },
    {
        "uuid": "4cdf3653-2241-48e6-8462-0f51c89b4a98",
        "volume": 3,
        "id": 64,
        "author": "李隆基",
        "title": "句",
        "sentences": [
            "昔见漳滨卧，言将人事违。",
            "今逢庆诞日，犹谓学仙归。",
            "棠棣花重发，鴒原鸟再飞。",
            "德比代云布，心如晋水清。"
        ]
    },
    {
        "uuid": "e86bd947-978d-483d-b9f8-4d03c040390f",
        "volume": 4,
        "id": 1,
        "author": "李亨",
        "title": "延英殿玉灵芝诗三章，章八句",
        "sentences": [
            "玉殿肃肃，灵芝煌煌。",
            "重英发秀，连叶分房。",
            "宗庙之福，垂其耿光。",
            "（此章缺二句）元气产芝，明神合德。",
            "紫微间采，白蕣呈色。",
            "载启瑞图，庶符皇极。",
            "天心有眷，王道惟直。",
            "幸生芳本，当我扆旒。",
            "效此灵质，贲其王猷。",
            "神惟不爱，道亦无求。",
            "端拱思惟，永荷天休。"
        ]
    },
    {
        "uuid": "abbfdf2b-d860-49a9-b0af-10244fc523e1",
        "volume": 4,
        "id": 2,
        "author": "李亨",
        "title": "赐梨李泌与诸王联句",
        "sentences": [
            "先生年几许，颜色似童儿 （颍王）。",
            "夜抱九仙骨，朝披一品衣 （信王）。",
            "不食千钟粟，唯餐两颗梨 （益王）。",
            "天生此间气，助我化无为 （李亨）。"
        ]
    },
    {
        "uuid": "2a700703-faf4-4aa4-ab3d-99e12dbe00c6",
        "volume": 4,
        "id": 3,
        "author": "李适",
        "title": "中和节日宴百僚赐诗",
        "sentences": [
            "韶年启仲序，初吉谐良辰。",
            "肇兹中和节，式庆天地春。",
            "欢酣朝野同，生德区宇均。",
            "云开洒膏露，草疏芳河津。",
            "岁华今载阳，东作方肆勤。",
            "惭非熏风唱，曷用慰吾人。"
        ]
    },
    {
        "uuid": "919362a7-28c2-4fc2-b6f6-e777cbeeb7fa",
        "volume": 4,
        "id": 4,
        "author": "李适",
        "title": "中和节赐百官燕集因示所怀",
        "sentences": [
            "至化恒在宥，保和兹息人。",
            "推诚抚诸夏，与物长为春。",
            "仲月风景暖，禁城花柳新。",
            "芳时协金奏，赐宴同群臣。",
            "丝竹岂云乐，忠贤惟所亲。",
            "庶洽朝野意，旷然天地均。"
        ]
    },
    {
        "uuid": "4b636eca-1bed-49b6-98d9-e9f242d0c525",
        "volume": 4,
        "id": 5,
        "author": "李适",
        "title": "重阳日赐宴曲江亭，赋六韵诗用清字",
        "sentences": [
            "早衣对庭燎，躬化勤意诚。",
            "时此万机暇，适与佳节并。",
            "曲池洁寒流，芳菊舒金英。",
            "乾坤爽气满，台殿秋光清。",
            "朝野庆年丰，高会多欢声。",
            "永怀无荒戒，良士同斯情。"
        ]
    },
    {
        "uuid": "a4bbc9db-8b57-4992-8688-46ff6e99f6ad",
        "volume": 4,
        "id": 6,
        "author": "李适",
        "title": "九月十八赐百僚追赏因书所怀",
        "sentences": [
            "雨霁霜气肃，天高云日明。",
            "繁林已坠叶，寒菊仍舒荣。",
            "懿此秋节时，更延追赏情。",
            "池台列广宴，丝竹传新声。",
            "至乐非外奖，浃欢同中诚。",
            "庶敦朝野意，永使风化清。"
        ]
    },
    {
        "uuid": "12b9df68-fe9b-464a-9ad7-f320afddb761",
        "volume": 4,
        "id": 7,
        "author": "李适",
        "title": "送徐州张建封还镇",
        "sentences": [
            "牧守寄所重，才贤生为时。",
            "宣风自淮甸，授钺膺藩维。",
            "入觐展遐恋，临轩慰来思。",
            "忠诚在方寸，感激陈情词。",
            "报国尔所向，恤人予是资。",
            "欢宴不尽怀，车马当还期。",
            "谷雨将应候，行春犹未迟。",
            "勿以千里遥，而云无己知。"
        ]
    },
    {
        "uuid": "1ee505d6-311c-4c12-a6f8-a175dc9718a0",
        "volume": 4,
        "id": 8,
        "author": "李适",
        "title": "麟德殿宴百僚",
        "sentences": [
            "忧勤承圣绪，开泰喜时康。",
            "恭己临群后，垂衣御八荒。",
            "务闲春向暮，朝罢日犹长。",
            "紫殿初筵列，彤庭广乐张。",
            "成功归辅弼，致理赖忠良。",
            "共此欢娱事，千秋乐未央。"
        ]
    },
    {
        "uuid": "b63a3aae-bdb4-47bf-9233-b64098a84b9a",
        "volume": 4,
        "id": 9,
        "author": "李适",
        "title": "元日退朝观军仗归营",
        "sentences": [
            "献岁视元朔，万方咸在庭。",
            "端旒揖群后，回辇阅师贞。",
            "彩仗宿华殿，退朝归禁营。",
            "分行左右出，转旆风云生。",
            "历历趋复道，容容映层城。",
            "勇余矜捷技，令肃无喧声。",
            "眷此戎旅节，载嘉良士诚。",
            "顺时倾宴赏，亦以助文经。"
        ]
    },
    {
        "uuid": "0e606595-1048-41b1-b77c-3d97b57fb3bd",
        "volume": 4,
        "id": 10,
        "author": "李适",
        "title": "中和节赐群臣宴赋七韵",
        "sentences": [
            "东风变梅柳，万汇生春光。",
            "中和纪月令，方与天地长。",
            "耽乐岂予尚，懿兹时景良。",
            "庶遂亭育恩，同致寰海康。",
            "君臣永终始，交泰符阴阳。",
            "曲沼水新碧，华林桃稍芳。",
            "胜赏信多欢，戒之在无荒。"
        ]
    },
    {
        "uuid": "6805b331-86cf-43cc-8c01-12f316f8eedf",
        "volume": 4,
        "id": 11,
        "author": "李适",
        "title": "三日书怀因示百僚",
        "sentences": [
            "佳节上元巳，芳时属暮春。",
            "流觞想兰亭，捧剑得金人。",
            "风轻水初绿，日晴花更新。",
            "天文信昭回，皇道颇敷陈。",
            "恭己每从俭，清心常保真。",
            "戒兹游衍乐，书以示群臣。"
        ]
    },
    {
        "uuid": "420de249-905c-44da-a30b-06adfa27afaf",
        "volume": 4,
        "id": 12,
        "author": "李适",
        "title": "重阳日中外同欢，以诗言志，因示群官",
        "sentences": [
            "炎节在重九，物华新雨余。",
            "清秋黄叶下，菊散金潭初。",
            "万实行就稔，百工欣所如。",
            "欢心畅遐迩，殊俗同车书。",
            "至化自敦睦，佳辰宜宴胥。",
            "锵锵间丝生，济济罗簪裾。",
            "此乐匪足耽，此诚期永孚。"
        ]
    },
    {
        "uuid": "ef271e3b-6d99-4ceb-9e2e-7064e1b7e952",
        "volume": 4,
        "id": 13,
        "author": "李适",
        "title": "重阳日即事",
        "sentences": [
            "令节晓澄霁，四郊烟霭空。",
            "天清白露洁，菊散黄金丛。",
            "寡德荷天贶，顺时休百工。",
            "岂怀歌钟乐，思为君臣同。",
            "至化在亭育，相成资始终。",
            "未知康衢咏，所仰惟年丰。"
        ]
    },
    {
        "uuid": "4876f6f2-d3f1-4994-897c-c60397582b7c",
        "volume": 4,
        "id": 14,
        "author": "李适",
        "title": "丰年多庆，九日示怀",
        "sentences": [
            "爽气肃时令，早衣闻朔鸿。",
            "重阳有佳节，具物欣年丰。",
            "皎洁暮潭色，芬敷新菊丛。",
            "芳尊满衢室，繁吹凝烟空。",
            "惠合信吾道，保和惟尔同。",
            "推诚至玄化，天下期为公。"
        ]
    },
    {
        "uuid": "121c2291-0560-4fa5-aa1c-ec95f4149bea",
        "volume": 4,
        "id": 15,
        "author": "李适",
        "title": "七月十五日题章敬寺",
        "sentences": [
            "招提迩皇邑，复道连重城。",
            "法筵会早秋，驾言访禅扃。",
            "尝闻大仙教，清净宗无生。",
            "七物匪吾宝，万行先求成。",
            "名相既双寂，繁华奚所荣。",
            "金风扇微凉，远烟凝翠晶。",
            "松院静苔色，竹房深磬声。",
            "境幽真虑恬，道胜外物轻。",
            "意适本非说，含毫空复情。"
        ]
    },
    {
        "uuid": "295a199b-8f7a-4f52-8c52-0cb0e75001ce",
        "volume": 4,
        "id": 16,
        "author": "李适",
        "title": "中春麟德殿会百僚观新乐诗，一章，章十六句",
        "sentences": [
            "芳岁肇佳节，物华当仲春。",
            "乾坤既昭泰，烟景含氤氲。",
            "德浅荷玄贶，乐成思治人。",
            "前庭列钟鼓，广殿延群臣。",
            "八卦随舞意，五音转曲新。",
            "顾非咸池奏，庶协南风熏。",
            "式宴礼所重，浃欢情必均。",
            "同和谅在兹，万国希可亲。"
        ]
    },
    {
        "uuid": "d335473c-a689-4501-a035-7a8219a3dc5c",
        "volume": 4,
        "id": 17,
        "author": "李适",
        "title": "九日绝句",
        "sentences": [
            "禁苑秋来爽气多，昆明风动起沧波。",
            "中流箫鼓诚堪赏，讵假横汾发棹歌。"
        ]
    },
    {
        "uuid": "c4a05710-a8d4-4940-b093-4cd57eafbb60",
        "volume": 4,
        "id": 18,
        "author": "李昂",
        "title": "暮春喜雨诗",
        "sentences": [
            "风云喜际会，雷雨遂流滋。",
            "荐币虚陈礼，动天实精思。",
            "渐侵九夏节，复在三春时。",
            "霢霂垂朱阙，飘飖入绿墀。",
            "郊坰既沾足，黍稷有丰期。",
            "百辟同康乐，万方伫雍熙。"
        ]
    },
    {
        "uuid": "ecefaa7f-5639-41b6-a070-bc34436be830",
        "volume": 4,
        "id": 19,
        "author": "李昂",
        "title": "题程修己竹障",
        "sentences": [
            "良工运精思，巧极似有神。",
            "临窗忽睹繁阴合，再盼真假殊未分。"
        ]
    },
    {
        "uuid": "7e37e70c-b948-4416-9b4f-d002fb6828c0",
        "volume": 4,
        "id": 20,
        "author": "李昂",
        "title": "宫中题",
        "sentences": [
            "辇路生春草，上林花发时。",
            "凭高何限意，无复侍臣知。"
        ]
    },
    {
        "uuid": "b6147a46-b1d3-4ab0-9f65-a697f236ffbc",
        "volume": 4,
        "id": 21,
        "author": "李昂",
        "title": "上巳日赐裴度",
        "sentences": [
            "注想待元老，识君恨不早。",
            "我家柱石衰，忧来学丘祷。"
        ]
    },
    {
        "uuid": "9b0d96f6-77d1-447d-afb3-b818a24ac285",
        "volume": 4,
        "id": 22,
        "author": "李昂",
        "title": "上元日二首",
        "sentences": [
            "上元高会集群仙，心齐何事欲祈年。",
            "丹诚傥彻玉帝座，且共吾人庆大田。",
            "蓂生三五叶初齐，上元羽客出桃蹊。",
            "不爱仙家登真诀，愿蒙四海福黔黎。"
        ]
    },
    {
        "uuid": "df77ac25-1a7b-4838-a1a7-9ef4ac2aa975",
        "volume": 4,
        "id": 23,
        "author": "李昂",
        "title": "夏日联句",
        "sentences": [
            "人皆苦炎热，我爱夏日长 （李昂）。",
            "熏风自南来，殿阁生微凉 （柳公权）。"
        ]
    },
    {
        "uuid": "7320d12a-b041-438a-b8ff-147e9f6cdc09",
        "volume": 4,
        "id": 24,
        "author": "李忱",
        "title": "百丈山",
        "sentences": [
            "大雄真迹枕危峦，梵宇层楼耸万般。",
            "日月每从肩上过，山河长在掌中看。",
            "仙峰不间三春秀，灵境何时六月寒。",
            "更有上方人罕到，暮钟朝磬碧云端。"
        ]
    },
    {
        "uuid": "e83a6fa0-c6bc-48cb-a657-6160ba1dcec8",
        "volume": 4,
        "id": 25,
        "author": "李忱",
        "title": "吊白居易",
        "sentences": [
            "缀玉联珠六十年，谁教冥路作诗仙。",
            "浮云不系名居易，造化无为字乐天。",
            "童子解吟长恨曲，胡儿能唱琵琶篇。",
            "文章已满行人耳，一度思卿一怆然。"
        ]
    },
    {
        "uuid": "36db9ccb-075f-4796-a194-e4911777d915",
        "volume": 4,
        "id": 26,
        "author": "李忱",
        "title": "幸华严寺",
        "sentences": [
            "云散晴山几万重，烟收春色更冲融。",
            "帐殿出空登碧汉，遐川俯望色蓝笼。",
            "林光入户低韶景，岭气通宵展霁风。",
            "今日追游何所似，莫惭汉武赏汾中。"
        ]
    },
    {
        "uuid": "eec913b8-3fe6-45a9-a2e4-174caad34bce",
        "volume": 4,
        "id": 27,
        "author": "李忱",
        "title": "重阳锡宴群臣",
        "sentences": [
            "款塞旋征骑，和戎委庙贤。",
            "倾心方倚注，叶力共安边。"
        ]
    },
    {
        "uuid": "9c7c394c-9c57-4f50-a1f4-8f796e285200",
        "volume": 4,
        "id": 28,
        "author": "李忱",
        "title": "题泾县水西寺",
        "sentences": [
            "大殿连云接爽溪，钟声还与鼓声齐。",
            "长安若问江南事，说道风光在水西。"
        ]
    },
    {
        "uuid": "51629000-9e0e-426d-868a-c83d1a383385",
        "volume": 4,
        "id": 29,
        "author": "李忱",
        "title": "瀑布联句",
        "sentences": [
            "千岩万壑不辞劳，远看方知出处高 （黄檗）。",
            "溪涧岂能留得住，终归大海作波涛 （李忱）。"
        ]
    },
    {
        "uuid": "bf91c744-f3d8-4219-802f-c1a4d627d580",
        "volume": 4,
        "id": 30,
        "author": "李忱",
        "title": "句",
        "sentences": [
            "海岳宴咸通。",
            "七载秉钧调四序，一方狱市获来苏。"
        ]
    },
    {
        "uuid": "4a321216-0af0-4f6d-a65f-d940ea73cd30",
        "volume": 4,
        "id": 31,
        "author": "李晔",
        "title": "咏雷句",
        "sentences": [
            "只解劈牛兼劈树，不能诛恶与诛凶。"
        ]
    }
]