卷871_1 【与王仙客互嘲（二人相友善，互以姓相嘲）】甘洽

王，计尔应姓田。为你面拨獭，抽却你两边。 \--甘洽

甘，计尔应姓丹。为你头不曲，回脚向上安。古 \--仙客

卷871_2 【题濠州高塘馆（敬爱为御史，过宿处）】阎敬爱

借问襄王安在哉，山川此地胜阳台。

今宵寓宿高塘馆，神女何曾入梦来。

卷871_3 【题敬爱诗后】李和风

高唐不是这高塘，淮畔荆南各异方。

若向此中求荐枕，参差笑杀楚襄王。

卷871_4 【答日休皮字诗】归氏子

八片尖裁浪作球，火中燖了水中揉。

一包闲气如长在，惹踢招拳卒未休。

卷871_5 【谑池亳二州宾佐兼寄宣武军掌书记李昼】张鲁封

杜叟学仙轻蕙质，韦公事佛畏青娥。

乐营却是闲人管，两地风情日渐多。

卷871_6 【戏酬张鲁封】李昼

秋浦亚卿颜叔子，谯都中宪老桑门。

如今柳巷通车马，唯恐他时立棘垣。

卷871_7 【即事】杨鸾

白日苍蝇满饭盘，夜间蚊子又成团。

每到更深人静后，定来头上咬杨鸾。

卷871_8 【嘲周颛】座客

龙津掉尾十年劳，声价当时斗月高。

惟有红妆回舞手，似持霜刀向猿猱。

卷871_9 【和座客】周颛

十载文场敢惮劳，宋都回鶂为风高。

今朝甘被花枝笑，任道尊前爱缚猱。

卷871_10 【答或人】张鷟

宁可且将朱唇饮酒，谁能逐你黑齿常之。主

卷871_11 【嘲崔嘏】施肩吾

二十九人及第，五十七眼看花。古

卷871_12 【岭南诗句】苏芸

郭里多榕树，街中足使君。主

卷871_13 【谐诗逸句】包贺

雾是山巾子，船为水靸鞋。古

棹摇船掠鬓，风动水槌胸。斋

苦竹笋抽青橛子，石榴树挂小瓶儿。主

卷871_14 【题洞庭湖】蔡押衙

可怜洞庭湖，恰到三冬无髭须。古

卷871_15 【戏令狐相】温庭筠

自从元老登庸后，天下诸胡悉带铃。主

卷871_16 【与罗隐互谑】顾云

青蝇被扇扇离席， \--顾云

白泽遭钉钉在门。斋 \--罗隐

卷871_17 【引自落便宜句】孙光宪

窗下有时留客宿，室中无事伴僧眠。知

卷871_18 【嘲廪丘令丞】商则

令丞俱动手，县尉止回身。斋

卷871_19 【题汉祖庙】罗颖

项羽英雄犹不惧，可怜容得辟阳侯。知

卷871_20 【自赋催妆诗】陈峤

彭祖尚闻年八百，陈郎犹是小孩儿。斋

卷871_21 【戏为举子对句】何承裕

晓来犬吠张三妇，日暮猿啼吕四妻。知

卷871_22 【答弟妇歇后语】李涛

惭无窦建，愧作梁山。斋

卷871_23 【与释惠江互谑】程紫霄

僧录琵琶腿， \--程紫霄

先生觱栗头。古 \--释惠江

卷871_24 【与李荣互谑】僧法轨

姓李应须礼，言荣又不荣。 \--僧法轨

身长三尺半，头毛犹未生。知 \--李荣

