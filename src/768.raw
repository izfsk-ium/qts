卷769_1 【观兄弟同夜成婚】郑轨

棠棣开双萼，夭桃照两花。分庭含佩响，隔扇偶妆华。

迎风俱似雪，映绮共如霞。今宵二神女，并在一仙家。主

卷769_2 【夏弹琴（一作刘希戬诗，又作刘希夷诗）】刘戬

碧山本岑寂，素琴何清幽。弹为风入松，崖谷飒已秋。

庭鹤舞白雪，泉鱼跃洪流。予欲娱世人，明月难暗投。

感叹未终曲，泪下不可收。呜呼钟子期，零落归荒丘。

死而若有知，魂兮从我游。知

卷769_3 【过函谷关】杨齐哲

地险崤函北，途经分陕东。逶迤众山尽，荒凉古塞空。

河光流晓日，树影散朝风。圣德今无外，何处是关中。主

卷769_4 【伤死奴】刘夷道

丹籍生涯浅，黄泉归路深。不及江陵树，千秋长作林。古

卷769_5 【侍宴赋得起坐弹鸣琴二首（此下俱互见杨师道集）】杨希道

北林鹊夜飞，南轩月初进。调弦发清徵，荡心祛褊吝。

变作离鸿声，还入思归引。长叹未终极，秋风飘素鬓。知

丝传园客意，曲奏楚妃情。罕有知音者，空劳流水声。古

卷769_6 【咏琴】杨希道

久擅龙门质，孤竦峄阳名。齐娥初发弄，赵女正调声。

嘉客勿遽反，繁弦曲未成。知

卷769_7 【咏笙】杨希道

短长插凤翼，洪细摹鸾音。能令楚妃叹，复使荆王吟。

切切孤竹管，来应云和琴。主

卷769_8 【咏舞】杨希道

二八如同雪，三春类早花。分行向烛转，一种逐风斜。古

卷769_9 【咏妓（此下诗俱互见王绩集）】王勣

妖姬饰靓妆，窈窕出兰房。日照当轩影，风吹满路香。

早时歌扇薄，今日舞衫长。不应令曲误，持此试周郎。知

卷769_10 【益州城西张超亭观妓】王勣

落日明歌席，行云逐舞人。江前飞暮雨，梁上下轻尘。

冶服看疑画，妆台望似春。高车勿遽返，长袖欲相亲。主

卷769_11 【辛司法宅观妓】王勣

南国佳人至，北堂罗荐开。长裙随凤管，促柱送鸾杯。

云光身后落，雪态掌中回。到愁金谷晚，不怪玉山颓。斋

卷769_12 【秋池一枝莲】郭恭

秋至皆零落，凌波独吐红。托根方得所，未肯即随风。知

卷769_13 【婕妤怨】张烜

贱妾裁纨扇，初摇明月姿。君王看舞席，坐起秋风时。

玉树清御路，金陈翳垂丝。昭阳无分理，愁寂任前期。主

卷769_14 【长门怨（一作张循之诗）】张修之

长门落景尽，洞房秋月明。玉阶草露积，金屋网尘生。

妾妒今应改，君恩昔未平。寄语临邛客，何时作赋成。斋

卷769_15 【王昭君】梁献

图画失天真，容华坐误人。君恩不可再，妾命在和亲。

泪点关山月，衣销边塞尘。一闻阳鸟至，思绝汉宫春。古

卷769_16 【芳树】符子珪

芳树宜三月，曈曈艳绮年。香交珠箔气，阴占绿庭烟。

小叶风吹长，繁花露濯鲜。遂令秾李儿，折取簪花钿。知

卷769_17 【观妓】李何

向晚小乘游，朝来新上头。从来许长袖，未有客难留。斋

卷769_18 【邯郸侠少年】郑鏦

夜渡浊河津，衣中剑满身。兵符劫晋鄙，匕首刺秦人。

执事非无胆，高堂念有亲。昨缘秦苦赵，来往大梁频。古

卷769_19 【玉阶怨】郑鏦

昔日同飞燕，今朝似伯劳。情深争掷果，宠罢怨残桃。

别殿春心断，长门夜树高。虽能不自悔，谁见旧衣褒。知

卷769_20 【婕妤怨】郑鏦

南国承欢日，东方候晓时。那能妒褒姒，只爱笑唐儿。

宝叶随云髻，珠丝锻履綦。不知飞燕意，何事苦相疑。主

卷769_21 【入塞曲】郑鏦

留滞边庭久，归思岁月赊。黄云同入塞，白首独还家。

宛马随秦草，胡人问汉花。还伤李都尉，独自没黄沙。斋

卷769_22 【赏残花】纥干著

零落多依草，芳香散著人。低檐一枝在，犹占满堂春。知

卷769_23 【古仙词】纥干著

珠幡绛节晓霞中，汉武清斋待少翁。

不向人间恋春色，桃花自满紫阳宫。

卷769_24 【感春词】纥干著

未得鸣珂谒汉宫，江头寂寞向春风。

悲歌一曲心应醉，万叶千花泪眼中。

卷769_25 【灞上】纥干著

鸣鞭晚日禁城东，渭水晴烟灞岸风。

都傍柳阴回首望，春天楼阁五云中。

卷769_26 【凌云寺】李习

古寺临江间碧波，石梯深入白云窠。

僧禅寂寂无人迹，满地落花春又过。

卷769_27 【凤栖怨】颜舒

佳人名莫愁，珠箔上花钩。清镜鸳鸯匣，新妆翡翠楼。

捣衣明月夜，吹管白云秋。惟恨金吾子，年年向陇头。主

卷769_28 【春女怨】朱绛

独坐纱窗刺绣迟，紫荆花下啭黄鹂。

欲知无限伤春意，尽在停针不语时。

卷769_29 【失题】徐璧

双燕今朝至，何时发海滨。窥檐向人语，如道故乡春。主

卷769_30 【催妆】徐安期

传闻烛下调红粉，明镜台前别作春。

不须面上浑妆却，留著双眉待画人。

卷769_31 【隔壁闻奏伎（一作陈萧琳诗）】裴延

徒闻管弦切，不见舞腰回。赖有歌梁合，尘飞一半来。主

卷769_32 【咏剪花】裴延

花寒未聚蝶，色艳已惊人。悬知陌上柳，应妒手中春。古

卷769_33 【叹美人照镜】陈述

插花枝共动，含笑靥俱生。衫分两处色，钏响一边声。

就中还妒影，恐夺可怜名。知

卷769_34 【开缄怨】朱琳

夫婿边庭久，幽闺恨几重。玉琴知别日，金镜识愁容。

懒寄云中服，慵开海上封。年年得衣惯，且试莫裁缝。主

卷769_35 【杂言】谢陶

天不与人言，祸福能自至。水火虽活人，暂不得即死。

蹈之焚斯须，凭之溺容易。水火与祸福，岂有先言耳。斋

卷769_36 【书事】何赞

果决生涯向路中，西投知己话从容。云遮剑阁三千里，

水隔瞿塘十二峰。阔步文翁坊里月，闲寻杜老宅边松。

到头须卜林泉隐，自愧无能继卧龙。斋

卷769_37 【雁塔（开元八年，清河傅岩题此诗于雁塔）】解彦融

峥嵘彻倒景，刻峭俯无地。勇进攀有缘，即嶮恐迷坠。

窅然丧五蕴，蠢尔怀万类。实际罔他寻，波罗必可致。

南山缭上苑，祇树连岩翠。北斗临帝城，扶宫切太清。

餐和裨日用，味道懿天明。绿野冷风浃，紫微佳气晶。

驯禽演法要，忍草藉经行。本愿从兹适，方知物世轻。知

