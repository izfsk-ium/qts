卷872_1 【广州三樵歌】无名氏

奉敕追三樵，随侯傍道走。回头语李郎，唤取尔朱九。主

卷872_2 【三御史咏】无名氏

韦子凝而密，任生直且狂。可怜元福庆，也学坐凝床。古

卷872_3 【台中里行咏】无名氏

柱下虽为史，台中未是官。何时闻必也，早晚见任端。主

卷872_4 【讥裴休】无名氏

赵氏儿皆尼氏女，师翁儿即晋公儿。

却教术士难推算，胎月分张与阿谁。

卷872_5 【嘲四相（宣宗时曹确、杨收、徐商、路岩同秉政）】无名氏

确确无馀事，钱财总被收。商人都不管，货赂几时休。主

卷872_6 【放榜诗（太和八年放榜，进士多贫士）】无名氏

乞儿还有大通年，三十三人碗杖全。

薛庶准前骑瘦马，范酂依旧盖番毡。

卷872_7 【改魏扶诗】无名氏

叶落满庭阴，朱门试院深。昔年辛苦地，今日负前心。主

卷872_8 【嘲举子骑驴】无名氏

今年敕下尽骑驴，短轴长鞦满九衢。

清瘦儿郎犹自可，就中愁杀郑昌图。

卷872_9 【嘲崔垂休】无名氏

慈恩塔下亲泥壁，滑腻光华玉不如。

何事博陵崔四十，金陵腿上逞欧书。

卷872_10 【嘲主司崔澹】无名氏

主司何事厌吾王，解把黄巢比武王。古

卷872_11 【朝士戏任毂】无名氏

云林应讶鹤书迟，自入京来探事宜。

从此见山须合眼，被山相赚已多时。

卷872_12 【题房鲁题名后】无名氏

姚家新婿是房郎，未解芳颜意欲狂。

见说正调穿羽箭，莫教射破寺家墙。

卷872_13 【洛阳人嘲跋异】无名氏

赫赫洛下，唯说异画。张氏出头，跋异无价。主

卷872_14 【又嘲】无名氏

李生来，跋君怕。不意今日却增价，不画罗汉画驼马。古

卷872_15 【蜀选人嘲韩昭】无名氏

嘉眉邛蜀，侍郎骨肉。导江青城，侍郎情亲。

果阆二州，侍郎自留。巴蓬集壁，侍郎不识。知

卷872_16 【嘲伛偻人】无名氏

拄杖欲似乃，播笏还似及。逆风荡雨行，面干顶额湿。

著衣床上坐，肚缓脊皮急。城门尔许高，故自匍匐入。主

卷872_17 【曲中唱语】无名氏

张公吃酒李公颠，盛六生儿郑九怜。

舍下雄鸡伤一德，南头小凤纳三千。

卷872_18 【改唱】无名氏

张公吃酒李公颠，盛六生儿郑九怜。

舍下雄鸡失一足，街头小福拉三拳。

卷872_19 【街中又唱】无名氏

莫将庞大作荍团，庞大皮中的不干。

不怕凤凰当额打，更将鸡脚用筋缠。

卷872_20 【吹火诗（前首邻人作，后首效作）】无名氏

吹火朱唇动，添薪玉腕斜。遥看烟里面，大似雾中花。主

吹火青唇动，添薪黑腕斜。遥看烟里面，恰似鸠盘荼。知

卷872_21 【刘黑闼解嘲人语】无名氏

水恶，头如镰杓尾如凿，河里搦鱼无僻错。（嘲水恶鸟）斋

骆驼，项曲绿蹄，被他负物多。（嘲骆驼）主

卷872_22 【村人学解嘲人语】无名氏

绵绢，割两耳，只有面。古

卷872_23 【嘲刘师老】无名氏

大府朝天升穆老，尚书倒地落刘郎。主

卷872_24 【嘲郑薰】无名氏

主司头脑太冬烘，错认颜标作鲁公。古

卷872_25 【嘲蒋蟠金丹】无名氏

张鹄只消千驮绢，蒋蟠惟用一丸丹。主

卷872_26 【注苗张二进士题名】无名氏

一双前进士，两个阿孩儿。古

卷872_27 【袁州人谑彭伉】无名氏

湛贲及第，彭伉落驴。主

卷872_28 【洛中人语】无名氏

昔娄师德园，今袁德师楼。古

卷872_29 【嘲毛炳、彭会】无名氏

彭生作赋茶三片，毛氏传诗酒半升。主

卷872_30 【右威卫嘲语】无名氏

门缘御史塞，厅被校书侵。古

卷872_31 【南唐伶人献先主词】无名氏

惟愿普天多瑞庆，柳条结絮鹅双生。主

卷872_32 【闽伶官戏主延政语】无名氏

只闻有泗州和尚，不见有五县天子。古

卷872_33 【言志】无名氏

腰缠十万贯，骑鹤上扬州。主

