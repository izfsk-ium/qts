卷89_1 【奉和圣制潼关口号应制】张说

天德平无外，关门东复西。不将千里隔，何用一丸泥。知

卷89_2 【奉萧令嵩酒并诗（已下三首，俱赐宴东堂作）】张说

乐奏天恩满，杯来秋兴高。更蒙萧相国，对席饮醇醪。斋

卷89_3 【奉宇文黄门融酒】张说

圣德垂甘露，天章下大风。又乘黄阁赏，愿作黑头公。知

卷89_4 【奉裴中书光庭酒】张说

西掖恩华降，南宫命席阑。讵知鸡树后，更接凤池欢。斋

卷89_5 【清夜酌】张说

秋阴士多感，雨息夜无尘。清樽宜明月，复有平生人。知

卷89_6 【醉中作】张说

醉后乐无极，弥胜未醉时。动容皆是舞，出语总成诗。斋

卷89_7 【送梁知微渡海东】张说

今日此相送，明年此相待。天上客星回，知君渡东海。知

卷89_8 【寄刘道士舄】张说

真人降紫气，邀我丹田宫。远寄双飞舄，飞飞不碍空。斋

卷89_9 【书香能和尚塔】张说

大师捐世去，空馀法力在。远寄无碍香，心随到南海。知

卷89_10 【被使在蜀】张说

即今三伏尽，尚自在临邛。归途千里外，秋月定相逢。斋

卷89_11 【正朝摘梅】张说

蜀地寒犹暖，正朝发早梅。偏惊万里客，已复一年来。知

卷89_12 【蜀道后期】张说

客心争日月，来往预期程。秋风不相待，先至洛阳城。斋

卷89_13 【广州江中作】张说

去国年方晏，愁心转不堪。离人与江水，终日向西南。知

卷89_14 【江中诵经】张说

实相归悬解，虚心暗在通。澄江明月内，应是色成空。斋

卷89_15 【江中遇黄领子刘隆】张说

危石江中起，孤云岭上还。相逢皆得意，何处是乡关。知

卷89_16 【钦州守岁】张说

故岁今宵尽，新年明旦来。愁心随斗柄，东北望春回。斋

卷89_17 【岳州守岁二首】张说

夜风吹醉舞，庭户对酣歌。愁逐前年少，欢迎今岁多。知

桃枝堪辟恶，爆竹好惊眠。歌舞留今夕，犹言惜旧年。古

卷89_18 【元朝（一作幽州元日）】张说

今岁元日乐，不谢往年春。知向来心道，谁为昨夜人。主

卷89_19 【耗磨日饮二首】张说

耗磨传兹日，纵横道未宜。但令不忌醉，翻是乐无为。古

上月今朝减，流传耗磨辰。还将不事事，同醉俗中人。斋

卷89_20 【又（一本此首同前第一首为二首）】张说

春来半月度，俗忌一时闲。不酌他乡酒，惟堪对楚山。知

卷89_21 【九日进茱萸山诗五首】张说

家居洛阳下，举目见嵩山。刻作茱萸节，情生造化间。斋

黄花宜泛酒，青岳好登高。稽首明廷内，心为天下劳。主

菊酒携山客，萸囊系牧童。路疑随大隗，心似问鸿蒙。知

九日重阳数，三秋万实成。时来谒轩后，罢去坐蓬瀛。古

晚节欢重九，高山上五千。醉中知遇圣，梦里见寻仙。斋

卷89_22 【岳州看黄叶】张说

白首看黄叶，徂颜复几何。空惭棠树下，不见政成歌。知

卷89_23 【岭南送使二首】张说

狱中生白发，岭外罢红颜。古来相送处，凡得几人还。斋

万里投荒裔，来时不见亲。一朝成白首，看取报家人。主

卷89_24 【伤妓人董氏四首】张说

董氏娇娆性，多为窈窕名。人随秋月落，韵入捣衣声。古

粉蕊粘妆簏，金花竭翠条。夜台无戏伴，魂影向谁娇。斋

旧亭红粉阁，宿处白云关。春日双飞去，秋风独不还。主

舞席沾残粉，歌梁委旧尘。独伤窗里月，不见帐中人。知

卷89_25 【三月闺怨】张说

三月时将尽，空房妾独居。蛾眉愁自结，鬓发没情梳。斋

卷89_26 【破陈乐词二首】张说

汉兵出顿金微，照日光明铁衣。百里火幡焰焰，

千行云骑霏霏。蹙踏辽河自竭，鼓噪燕山可飞。

正属四方朝贺，端知万舞皇威。斋

少年胆气凌云，共许骁雄出群。匹马城西挑战，

单刀蓟北从军。一鼓鲜卑送款，五饵单于解纷。

誓欲成名报国，羞将开阁论勋。古

卷89_27 【舞马词六首】张说

万玉朝宗凤扆，千金率领龙媒。眄鼓凝骄躞蹀，

听歌弄影徘徊。（圣代升平乐）知

天鹿遥征卫叔，日龙上借羲和。将共两骖争舞，

来随八骏齐歌。（圣代升平乐）斋

彩旄八佾成行，时龙五色因方。屈膝衔杯赴节，

倾心献寿无疆。（四海和平乐）知

帝皂龙驹沛艾，星兰骥子权奇。腾倚骧洋应节，

繁骄接迹不移。（四海和平乐）斋

二圣先天合德，群灵率土可封。击石骖驔紫燕，

摐金顾步苍龙。（四海和平乐）知

圣君出震应箓，神马浮河献图。足踏天庭鼓舞，

心将帝乐踌蹰。（四海和平乐）斋

卷89_28 【奉和三日祓禊渭滨应制】张说

青郊上巳艳阳年，紫禁皇游祓渭川。

幸得欢娱承湛露，心同草树乐春天。

卷89_29 【桃花园马上应制】张说

林间艳色骄天马，苑里秾华伴丽人。

愿逐南风飞帝席，年年含笑舞青春。

卷89_30 【奉和圣制幸韦嗣立山庄应制】张说

西京上相出扶阳，东郊别业好池塘。

自非仁智符天赏，安能日月共回光。

卷89_31 【奉和圣制同玉真公主游大哥山池题石壁】张说

池如明镜月华开，山学香炉云气来。

神藻飞为鶺鴒赋，仙声飏出凤凰台。

卷89_32 【十五日夜御前口号踏歌词二首】张说

花萼楼前雨露新，长安城里太平人。

龙衔火树千重焰，鸡踏莲花万岁春。

帝宫三五戏春台，行雨流风莫妒来。

西域灯轮千影合，东华金阙万重开。

卷89_33 【苏摩遮五首（亿岁乐）】张说

摩遮本出海西胡，琉璃宝服紫髯胡。

闻道皇恩遍宇宙，来将歌舞助欢娱。

绣装帕额宝花冠，夷歌骑舞借人看。

自能激水成阴气，不虑今年寒不寒。

腊月凝阴积帝台，豪歌急鼓送寒来。

油囊取得天河水，将添上寿万年杯。

寒气宜人最可怜，故将寒水散庭前。

惟愿圣君无限寿，长取新年续旧年。

昭成皇后帝家亲，荣乐诸人不比伦。

往日霜前花委地，今年雪后树逢春。

卷89_34 【三月三日定昆池奉和萧令得潭字韵】张说

暮春三月日重三，春水桃花满禊潭。

广乐逶迤天上下，仙舟摇衍镜中酣。

卷89_35 【和尹从事懋泛洞庭】张说

平湖一望上连天，林景千寻下洞泉。

忽惊水上光华满，疑是乘舟到日边。

卷89_36 【送梁六自洞庭山作】张说

巴陵一望洞庭秋，日见孤峰水上浮。

闻道神仙不可接，心随湖水共悠悠。

卷89_37 【同赵侍御望归舟】张说

山庭迥迥面长川，江树重重极远烟。

形影相追高翥鸟，心肠并断北风船。

卷89_38 【襄阳路逢寒食】张说

去年寒食洞庭波，今年寒食襄阳路。

不辞著处寻山水，只畏还家落春暮。

