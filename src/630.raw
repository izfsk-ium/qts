卷630_1 【水国诗（以下杂体诗）】陆龟蒙

水国不堪旱，斯民生甚微。直至葭菼少，敢言鱼蟹肥。

我到荒村无食啖，对案又非梁谢览。况是干苗结子疏，

归时只得藜羹糁。古

卷630_2 【井上桐】陆龟蒙

美人伤别离，汲井长待晓。愁因辘轳转，惊起双栖鸟。

独立傍银床，碧桐风袅袅。知

卷630_3 【门前路】陆龟蒙

门前向城路，一直复一曲。曲去日中还，直行日暮宿。

何必日中还，曲途荆棘间。主

卷630_4 【彼农二章】陆龟蒙

世路浇险，淳风荡除。彼农家流，犹存厥初。藁焉而席，

茨焉而居。首乱如葆，形枯若腒。大耋既鲐，童子未cE。

以负以载，悉薅悉鉏，我慕圣道，我耽古书。小倦于学，

时游汝庐。有饭一盛，莫盐莫蔬。有繻一缇，不襟不祛。

所谓饥寒，汝何逭欤。古

禹贡厥田，上下各异。善人为邦，民受其赐。去年西成，

野有遗穗。今夏南亩，旱气赤地。遭其丰凶，概敛无二。

退输弗供，进诉弗视。号于旻天，以血为泪。孟子有言，

王无罪岁。诗之穷辞，以嫉悍吏。古

卷630_5 【奉酬袭美苦雨见寄】陆龟蒙

松篁交加午阴黑，别是江南烟霭国。顽云猛雨更相欺，

声似虓号色如墨。茅茨裛烂檐生衣，夜夜化为萤火飞。

萤飞渐多屋渐薄，一注愁霖当面落。愁霖愁霖尔何错，

灭顶于余奚所作。既不能赋似陈思王，又不能诗似谢康乐。

昔年尝过杜子美，亦得高歌破印纸。惯曾掀搅大笔多，

为我才情也如此。高揖愁霖词未已，披文忽自皮夫子。

哀弦怨柱合为吟，cL我穷栖蓬藋里。初悲湿翼何由起，

末欲笺天叩天耳。其如玉女正投壶，笑电霏霏作天喜。

我本曾无一棱田，平生啸傲空渔船。有时赤脚弄明月，

踏破五湖光底天。去岁王师东下急，输兵粟尽民相泣。

伊予不战不耕人，敢怨烝黎无糁粒。不然受性圆如规，

千姿万态分毫厘。唾壶虎子尽能执，舐痔折枝无所辞。

有头强方心强直，撑拄颓风不量力。自爱垂名野史中，

宁论抱困荒城侧。唯君浩叹非庸人，分衣辍饮来相亲。

横眠木榻忘华荐，对食露葵轻八珍。欲穷玄，凤未白。

欲怀仙，鲸尚隔。不如驱入醉乡中，只恐醉乡田地窄。斋

卷630_6 【夏日闲居作四声诗寄袭美·平声】陆龟蒙

荒池菰蒲深，闲阶莓苔平。江边松篁多，人家帘栊清。

为书凌遗编，调弦夸新声。求欢虽殊途，探幽聊怡情。古

卷630_7 【夏日闲居作四声诗寄袭美·平上声】陆龟蒙

朝烟涵楼台，晚雨染岛屿。渔童惊狂歌，艇子喜野语。

山容堪停杯，柳影好隐暑。年华如飞鸿，斗酒幸且举。知

卷630_8 【夏日闲居作四声诗寄袭美·平去声】陆龟蒙

新开窗犹偏，自种蕙未遍。书签风摇闻，钓榭雾破见。

耕耘闲之资，啸咏性最便。希夷全天真，讵要问贵贱。主

卷630_9 【夏日闲居作四声诗寄袭美·平入声】陆龟蒙

端居愁无涯，一夕发欲白。因为鸾章吟，忽忆鹤骨客。

手披丹台文，脚著赤玉舄。如蒙清音酬，若渴吸月液。斋

卷630_10 【奉酬袭美苦雨四声重寄三十二句·平声】陆龟蒙

幽栖眠疏窗，豪居凭高楼。浮沤惊跳丸，寒声思重裘。

床前垂文竿，巢边登轻舟。虽无东皋田，还生鱼乎忧。古

卷630_11 【奉酬袭美苦雨四声重寄三十二句·平上声】陆龟蒙

层云愁天低，久雨倚槛冷。丝禽藏荷香，锦鲤绕岛影。

心将时人乖，道与隐者静。桐阴无深泉，所以逞短绠。知

卷630_12 【奉酬袭美苦雨四声重寄三十二句·平去声】陆龟蒙

乌蟾俱沈光，昼夜恨暗度。何当乘云螭，面见上帝诉。

臣言阴云欺，诏用利剑付。回车诛群奸，自散万籁怒。主

卷630_13 【奉酬袭美苦雨四声重寄三十二句·平入声】陆龟蒙

危檐仍空阶，十日滴不歇。青莎看成狂，白菊即欲没。

吴王荒金尊，越妾挟玉瑟。当时虽愁霖，亦若惜落月。斋

卷630_14 【晓起即事因成回文寄袭美】陆龟蒙

平波落月吟闲景，暗幌浮烟思起人。清露晓垂花谢半，

远风微动蕙抽新。城荒上处樵童小，石藓分来宿鹭驯。

晴寺野寻同去好，古碑苔字细书匀。斋

卷630_15 【回文】陆龟蒙

静烟临碧树，残雪背晴楼。冷天侵极戍，寒月对行舟。知

卷630_16 【叠韵山中吟】陆龟蒙

琼英轻明生，石脉滴沥碧。玄铅仙偏怜，白帻客亦惜。斋

卷630_17 【双声溪上思】陆龟蒙

溪空唯容云，木密不陨雨。迎渔隐映间，安问讴雅橹。知

卷630_18 【叠韵吴宫词二首】陆龟蒙

肤愉吴都姝，眷恋便殿宴。逡巡新春人，转面见战箭。斋

红栊通东风，翠珥醉易坠。平明兵盈城，弃置遂至地。主

卷630_19 【和胥口即事】陆龟蒙

雨后山容若动，天寒树色如消。目送回汀隐隐，

心随挂鹿摇摇。白蒋知秋露裛，青枫欲暮烟饶。

莫问吴趋行乐，酒旗竿倚河桥。主

把钓丝随浪远，采莲衣染香浓。绿倒红飘欲尽，

风斜雨细相逢。断岸沈渔uNuO，邻村送客fsfp。

即是清霜剖野，乘闲莫厌来重。斋

卷630_20 【齐梁怨别】陆龟蒙

寥寥缺月看将落，檐外霜华染罗幕。

不知兰棹到何山，应倚相思树边泊。

卷630_21 【闲居杂题五首（以题十五字离合）·鸣蜩早】陆龟蒙

闲来倚杖柴门口，鸟下深枝啄晚虫。

周步一池销半日，十年听此鬓如蓬。

卷630_22 【闲居杂题五首·野态真】陆龟蒙

君如有意耽田里，予亦无机向艺能。

心迹所便唯是直，人间闻道最先憎。

卷630_23 【闲居杂题五首·松间斟】陆龟蒙

子山园静怜幽木，公干词清咏荜门。

月上风微萧洒甚，斗醪何惜置盈尊。

卷630_24 【闲居杂题五首·饮岩泉】陆龟蒙

已甘茅洞三君食，欠买桐江一朵山。

严子濑高秋浪白，水禽飞尽钓舟还。

卷630_25 【闲居杂题五首·当轩鹤】陆龟蒙

自笑与人乖好尚，田家山客共柴车。

干时未似栖庐雀，鸟道闲携相尔书。

卷630_26 【药名离合夏日即事三首】陆龟蒙

乘屐著来幽砌滑，石罂煎得远泉甘。

草堂只待新秋景，天色微凉酒半酣。

避暑最须从朴野，葛巾筠席更相当。

归来又好乘凉钓，藤蔓阴阴著雨香。

窗外晓帘还自卷，柏烟兰露思晴空。

青箱有意终须续，断简遗编一半通。

卷630_27 【和袭美怀锡山药名离合二首】陆龟蒙

鹤伴前溪栽白杏，人来阴洞写枯松。

萝深境静日欲落，石上未眠闻远钟。

佳句成来谁不伏，神丹偷去亦须防。

风前莫怪携诗藁，本是吴吟荡桨郎。

卷630_28 【和袭美怀鹿门县名离合二首】陆龟蒙

云容覆枕无非白，水色侵矶直是蓝。

田种紫芝餐可寿，春来何事恋江南。

竹溪深处猿同宿，松阁秋来客共登。

封径古苔侵石鹿，城中谁解访山僧。

卷630_29 【寒日古人名】陆龟蒙

初寒朗咏裴回立，欲谢玄关早晚开。

昨日登楼望江色，鱼梁鸿雁几多来。

卷630_30 【句】陆龟蒙

几点社翁雨，一番花信风。（见《提要录》）知

水鸟歌妇女，衣襟便佞舌。（以下并见《海录碎事》）古

溪山自是清凉国，松竹合封萧洒侯。斋

山上花明水上曛，一桡青翰破霞文。主

白帝霜舆欲御秋。知

但说漱流并枕石，不辞蝉腹与龟肠。（以下见《侯鲭录》）古

头方不会王门事，尘土空缁白苎衣。斋

秋来懒上向吴亭。（见《方舆胜览》）主

