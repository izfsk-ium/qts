卷31_1 【五郊乐章·黄帝宫音】魏徵

黄中正位，含章居贞。既长六律，兼和五声。

毕陈万舞，乃荐斯牲。神其下降，永祚休平。主

卷31_2 【五郊乐章·肃和】魏徵

眇眇方舆，苍苍圜盖。至哉枢纽，宅中图大。

气调四序，风和万籁。祚我明德，时雍道泰。斋

卷31_3 【五郊乐章·雍和】魏徵

金悬夕肆，玉俎朝陈。飨荐黄道，芬流紫辰。

乃诚乃敬，载享载禋。崇荐斯在，惟皇是宾。古

卷31_4 【五郊乐章·舒和】魏徵

御征乘宫出郊甸，安歌率舞递将迎。

自有云门符帝赏，犹持雷鼓答天成。

卷31_5 【五郊乐章·青帝角音】魏徵

鹤云旦起，鸟星昏集。律候新风，阳开初蛰。

至德可飨，行潦斯挹。锡以无疆，烝人乃粒。斋

卷31_6 【五郊乐章·肃和】魏徵

玄鸟司春，苍龙登岁。节物变柳，光风转蕙。

瑶席降神，朱弦飨帝。诚备祝嘏，礼殚珪币。古

卷31_7 【五郊乐章·雍和】魏徵

大乐稀音，至诚简礼。文物棣棣，声名济济。

六变有成，三登无体。乃眷丰絜，恩覃恺悌。知

卷31_8 【五郊乐章·舒和】魏徵

笙歌籥舞属年韶，鹭鼓凫钟展时豫。

调露初迎绮春节，承云遽践苍霄驭。

卷31_9 【五郊乐章·赤帝徵音】魏徵

青阳告谢，朱明戒序。咸长是祈，敬陈椒醑。

博硕斯荐，笙镛备举。庶尽肃恭，非馨稷黍。古

卷31_10 【五郊乐章·肃和】魏徵

离位克明，火中宵见。峰云暮起，景风晨扇。

木槿初荣，含桃可荐。芬馥百品，铿锵三变。知

卷31_11 【五郊乐章·雍和】魏徵

昭昭丹陆，帟帟炎方。礼陈牲币，乐备篪簧。

琼羞溢俎，玉z0浮觞。恭惟正直，歆此馨香。主

卷31_13 【五郊乐章·舒和】魏徵

千里温风飘降羽，十枝炎景媵朱干。

陈觞荐俎歌三献，拊石摐金会七盘。

卷31_14 【五郊乐章·白帝商音】魏徵

白藏应节，天高气清。岁功既阜，庶类收成。

万方静谧，九土和平。馨香是荐，受祚聪明。知

卷31_15 【五郊乐章·肃和】魏徵

金行在节，素灵居正。气肃霜严，林凋草劲。

豺祭隼击，潦收川镜。九谷已登，万箱流咏。主

卷31_16 【五郊乐章·雍和】魏徵

律应西成，气躔南吕。珪币咸列，笙竽备举。

苾苾兰羞，芬芬桂醑。式资宴贶，用调霜序。斋

卷31_17 【五郊乐章·舒和】魏徵

璿仪气爽惊緹籥，玉吕灰飞含素商。

鸣鞞奏管芳羞荐，会舞安歌葆眊扬。

卷31_18 【五郊乐章·黑帝羽音】魏徵

严冬季月，星回风厉。享祀报功，方祚来岁。斋

卷31_19 【五郊乐章·肃和】魏徵

律周玉琯，星回金度。次极阳乌，纪穷阴兔。

火林散雪，阳泉凝沍。八蜡已登，三农息务。古

卷31_20 【五郊乐章·雍和】魏徵

阳月斯纪，应钟在候。载絜牲牷，爰登俎豆。

既高既远，无声无臭。静言格思，惟神保祐。知

卷31_21 【五郊乐章·舒和】魏徵

执籥持羽初终曲，朱干玉戚始分行。

七德九功咸已畅，明灵降福具穰穰。

卷31_22 【享太庙乐章·永和】魏徵

於穆烈祖，弘此丕基。永言配命，子孙保之。

百神既洽，万国在兹。是用孝享，神其格思。古

卷31_23 【享太庙乐章·肃和】魏徵

大哉至德，允兹明圣。格于上下，聿遵诚敬。

嘉乐斯登，鸣球以咏。神其降止，式隆景命。知

卷31_24 【享太庙乐章·雍和】魏徵

崇兹享祀，诚敬兼至。乐以感灵，礼以昭事。

粢盛咸絜，牲牷孔备。永言孝思，庶几不匮。主

卷31_25 【享太庙乐章·长发舞】魏徵

濬哲惟唐，长发其祥。帝命斯祐，王业克昌。

配天载德，就日重光。本枝百代，申锡无疆。斋

卷31_26 【享太庙乐章·大基舞】魏徵

猗与祖业，皇矣帝先。剪商德厚，封唐庆延。

在姬犹稷，方晋逾宣。基我鼎运，于斯万年。古

卷31_27 【享太庙乐章·大成舞】魏徵

周穆王季，晋美帝文。明明盛德，穆穆齐芬。

藏用四履，屈道参分。铿锵钟石，载纪鸿勋。知

卷31_28 【享太庙乐章·大明舞】魏徵

五纪更运，三正递升。勋华既没，禹汤勃兴。神武命代，

灵眷是膺。望云彰德，察纬告征。上纽天维，下安地轴。

征师涿野，万国咸服。偃伯灵台，九官允穆。殊域委赆，

怀生介福。大礼既饰，大乐已和。黑章扰囿，赤字浮河。

功宣载籍，德被咏歌。克昌厥后，百禄是荷。斋

卷31_29 【享太庙乐章·寿和】魏徵

八音斯奏，三献毕陈。宝祚惟永，晖光日新。知

卷31_30 【享太庙乐章·舒和】魏徵

圣敬通神光七庙，灵心荐祚和万方。

严禋克配鸿基远，明德惟馨凤历昌。

卷31_31 【享太庙乐章·雍和】魏徵

於穆清庙，聿修严祀。四县载陈，三献斯止。

笾豆撤荐，人祇介祉。神惟格思，锡祚不已。古

卷31_32 【享太庙乐章·永和】魏徵

肃肃清祀，烝烝孝思。荐享昭备，虔恭在兹。

雍歌撤俎，祝嘏陈辞。用光武志，永固鸿基。知

卷31_33 【赋西汉】魏徵

受降临轵道，争长趣鸿门。驱传渭桥上，观兵细柳屯。

夜宴经柏谷，朝游出杜原。终藉叔孙礼，方知皇帝尊。主

卷31_34 【暮秋言怀】魏徵

首夏别京辅，杪秋滞三河。沉沉蓬莱阁，日夕乡思多。

霜剪凉阶蕙，风捎幽渚荷。岁芳坐沦歇，感此式微歌。斋

卷31_35 【述怀（出关）】魏徵

中原初逐鹿，投笔事戎轩。纵横计不就，慷慨志犹存。

杖策谒天子，驱马出关门。请缨系南粤，凭轼下东藩。

郁纡陟高岫，出没望平原。古木鸣寒鸟，空山啼夜猿。

既伤千里目，还惊九折魂。岂不惮艰险，深怀国士恩。

季布无二诺，侯嬴重一言。人生感意气，功名谁复论。知

卷31_36 【奉和正日临朝应诏】魏徵

百灵侍轩后，万国会涂山。岂如今睿哲，迈古独光前。

声教溢四海，朝宗引百川。锵洋鸣玉珮，灼烁耀金蝉。

淑景辉雕辇，高旌扬翠烟。庭实超王会，广乐盛钧天。

既欣东日户，复咏南风篇。愿奉光华庆，从斯亿万年。古

