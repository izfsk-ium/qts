卷874_1 【廉州人歌】

廉州颜有道，性行同庄老。爱民如赤子，不杀非时草。主

卷874_2 【沧州百姓歌】

新河得通舟楫利，直达沧海鱼盐至。

昔日徒行今骋驷，美哉薛公德滂被。

卷874_3 【薛将军歌】

将军三箭定天山，战士长歌入汉关。主

卷874_4 【郢州人歌】

父母育我田使君，精神为人上天闻。

田中致雨山出云，但愿常在不患贫。

卷874_5 【雒县舆人诵】

我有圣帝抚令君，遭暴昏椽惸寡纷。民户流散日月曛，

君去来兮惠我仁，百姓苏矣见阳春。知

卷874_6 【黄獐歌】

黄獐黄獐草里藏，弯弓射尔伤。斋

卷874_7 【桑条歌】

桑条韦也，女时韦也乐。知

卷874_8 【景龙中嘲宰相歌】

礼贤不解开东阁，燮理惟能闭北门。斋

卷874_9 【选人歌】

今年选数恰相当，都由座主无文章。

案后一腔冻猪肉，所以名为姜侍郎。

卷874_10 【鲁城民歌】

鲁地抑种稻，一概被水沫。年年索蟹夫，百姓不可活。斋

卷874_11 【王法曹歌】

前得尹佛子，后得王癞獭。判事驴咬瓜，唤人牛嚼沫。

见钱满面喜，无镪从头喝。常逢饿夜叉，百姓不可活。古

卷874_12 【得体歌】

得体纥那也，纥囊得体那。潭里船车闹，扬州铜器多。

三郎当殿坐，听唱得体歌。知

卷874_13 【得宝歌】

得宝耶，弘农耶？弘农耶，得宝耶？斋

卷874_14 【崔成甫翻得宝歌】

得宝弘农野，弘农得宝那。潭里船车闹，扬州铜器多。

三郎当殿坐，听唱得宝歌。古

卷874_15 【袁仁敬歌】

天不恤冤人兮，何夺我慈亲兮。有理无申兮，

痛哉安诉陈兮。知

卷874_16 【京兆二尹歌】

前尹赫赫，具瞻允若。后尹熙熙，具瞻允斯。斋

卷874_17 【黄州左公歌】

我欲逃乡里，我欲去坟墓。左公今既来，谁忍弃之去。知

卷874_18 【又歌】

吾乡有鬼巫，惑人人不知。天子正尊信，左公能杀之。斋

卷874_19 【舒州人歌】

邻邑谷不登，我土丰粢盛。禾稼美如云，实系我使君。知

卷874_20 【建州人歌】

令我州郡泰，令我户口裕，令我活计大，陆员外。斋

令我家不分，令我马成群，令我稻满囷，陆使君。主

卷874_21 【吴人歌】

朝判长洲暮判吴，道不拾遗人不孤。古

卷874_22 【汴州人歌】

浊流洋洋，有辟其郛。阗道嚾呼，公来之初。

今公之归，公在丧车。知

公既来止，东人以完。今公殁矣，人谁与安？古

卷874_23 【建昌民歌】

我有父，何易于。昔无储，今有馀。主

卷874_24 【巴州薛刺史歌】

日出而耕，日入而归。吏不到门，夜不掩扉。

有孩有童，愿以名垂。何以字之，薛孙薛儿。斋

卷874_25 【高苑令歌】

高苑之树枯已荣，淄川之水浑已澄，邹邑之民仆已行。知

卷874_26 【九龙帐歌】

谁谓九龙帐，惟贮一归郎。斋

卷874_27 【伪蜀鸳鸯树歌】

愿作坟上鸳鸯，来作双飞，去作双归。知

卷874_28 【曲江游人歌】

春光且莫去，留与醉人看。斋

卷874_29 【蜥蜴求雨歌】

蜥蜴蜥蜴，兴云吐雾。雨若滂沱，放汝归去。知

卷874_30 【挽歌】

红轮决定沈西去，未委魂灵往那方。斋

