卷762_1 【括苍山】刘昭禹

尽日行方半，诸山直下看。白云随步起，危径极天盘。

瀑顶桥形小，溪边店影寒。往来空太息，玄鬓改非难。主

卷762_2 【忆天台山】刘昭禹

常记游灵境，道人情不低。岩房容偃息，天路许相携。

霞散曙峰外，虹生凉瀑西。何当尘役了，重去听猿啼。斋

卷762_3 【冬日暮国清寺留题】刘昭禹

天台山下寺，冬暮景如屏。树密风长在，年深像有灵。

高钟疑到月，远烧欲连星。因共真僧话，心中万虑宁。古

卷762_4 【灵溪观】刘昭禹

鳌海西边地，宵吟景象宽。云开孤月上，瀑喷一山寒。

人异发常绿，草灵秋不干。无由此栖息，魂梦在长安。知

卷762_5 【怀华山隐者】刘昭禹

先生入太华，杳杳绝良音。秋梦有时见，孤云无处寻。

神清峰顶立，衣冷瀑边吟。应笑干名者，六街尘土深。主

卷762_6 【赠惠律大师】刘昭禹

秋是忆山日，禅窗露洒馀。几悬华顶梦，应寄沃洲书。

风月资吟笔，杉篁笼静居。满城谁不重，见著紫衣初。斋

卷762_7 【经费冠卿旧隐】刘昭禹

节高终不起，死恋九华山。圣主情何切，孤云性本闲。

名传中国外，坟在乱松间。依约曾栖处，斜阳鸟自还。古

卷762_8 【闻蝉】刘昭禹

一雨一番晴，山林冷落青。莫侵残日噪，正在异乡听。

孤馆宿漳浦，扁舟离洞庭。年年当此际，那免鬓凋零。知

卷762_9 【送休公归衡】刘昭禹

草履初登南岳船，铜瓶犹贮北山泉。

衡阳旧寺春归晚，门锁寒潭几树蝉。

卷762_10 【句】刘昭禹

句向夜深得，心从天外归。（见《纪事》）知

危楼聊侧耳，高柳又鸣蝉。（《秋日登楼》，

见《吟窗杂录》）斋

藓色围波井，花阴上竹楼。（以下见《海录碎事》）主

对面雷瞋树，当街雨趁人。（《夏雨》）知

春光怀玉阙，万里起初程。（《送人》）古

江上呼风去，天边挂席飞。（《送人舟行》）斋

漆灯寻黑洞，之字上危峰。（《送人游九疑》）主

卷762_11 【铜柱辞】李宏皋

招灵铸柱垂英烈，手执干戈征百越。诞今铸柱庇黔黎，

指画风雷开五溪。五溪之险不足恃，我旅争登若平地。

五溪之众不足平，我师轻蹑如春冰。溪人畏威思纳质，

弃污归明求立誓。誓山川兮告鬼神，保子孙兮千万春。知

卷762_12 【题桃源】李宏皋

山翠参差水渺茫，秦人昔在楚封疆。当时避世乾坤窄，

此地安家日月长。草色几经坛杏老。岩花犹带涧桃香。

他年倘遂平生志，来著霞衣侍玉皇。知

卷762_13 【李皋试诗】何仲举

似玉来投狱，抛家去就枷。可怜两片木，夹却一枝花。斋

卷762_14 【句】何仲举

碧云章句才离手，紫府神仙尽点头。（《献秦王》）知

树迎高鸟归深野，云傍斜阳过远山。（《秋日晚望》，

以上见《五代史补》）斋

卷762_15 【耕夫谣】徐仲雅

张绪逞风流，王衍事轻薄。出门逢耕夫，颜色必不乐。

肥肤如玉洁，力拗丝不折。半日无耕夫，此辈总饿杀。古

卷762_16 【赠齐己】徐仲雅

我唐有僧号齐己，未出家时宰相器。爰见梦中逢五丁，

毁形自学无生理。骨瘦神清风一襟，松老霜天鹤病深。

一言悟得生死海，芙蓉吐出琉璃心。闷见有唐风雅缺，

敲破冰天飞白雪。清塞清江却有灵，遗魂泣对荒郊月。

格何古，天工未生谁知主。混沌凿开鸡子黄，

散作纯风如胆苦。意何新，织女星机挑白云。

真宰夜来调暖律，声声吹出嫩青春。调何雅，

涧底孤松秋雨洒。嫦娥月里学步虚，桂风吹落玉山下。

语何奇，血泼乾坤龙战时。祖龙跨海日方出，

一鞭风雨万山飞。己公己公道如此，浩浩寰中如独自。

一簟松风冷如冰，长伴巢由伸脚睡。古

卷762_17 【赠江处士】徐仲雅

门在松阴里，山僧几度过。药灵丸不大，棋妙子无多。

薄雾笼寒径，残风恋绿萝。金乌兼玉兔，年几奈公何。知

卷762_18 【东华观偃松】徐仲雅

半已化为石，有灵通碧湘。生逢尧雨露，老直汉风霜。

月滴蟾心水，龙遗脑骨香。始于毫末后，曾见几兴亡。主

卷762_19 【咏棕树】徐仲雅

叶似新蒲绿，身如乱锦缠。任君千度剥，意气自冲天。古

卷762_20 【宫词】徐仲雅

内人晓起怯春寒，轻揭珠帘看牡丹。

一把柳丝收不得，和风搭在玉栏杆。

卷762_21 【句】徐仲雅

屋面尽生人耳朵，篱头多是老翁须。（《闲居》）古

平分造化双苞去，拆破春风两面开。（《合欢牡丹》）斋

云路半开千里月，洞门斜掩一天春。（《马希范夜宴

迎四仪夫人》）知

凿开青帝春风国，移下姮娥夜月楼。（《马殷明月圃》，

《野客丛谈》）斋

珠玑影冷偏粘草，兰麝香浓却损花。（《春园宴》）主

山色晓堆罗黛雨，草梢春戛麝香风。知

衰兰寂寞含愁绿，小杏妖娆弄色红。古

旁搜水脉湘心满，遍揭泉根梵底通。斋

水□滴残青□瘦，石脂倾尽白云空。

深浦送回芳草日，急滩牵断绿杨风。知

藕梢逆入银塘里，蘋迹潜来玉井中。古

败菊篱疏临野渡，落梅村冷隔江枫。斋

剪开净涧分苗稼，划破涟漪下钓筒。（上见《湘湖故事》）主

卷762_22 【分水岭】伍彬

前贤功及物，禹后杳难俦。不改古今色，平分南北流。

寒冲山影岸，清绕荻花洲。尽是朝宗去，潺潺早晚休。斋

卷762_23 【句】伍彬

稚子出看莎径没，渔翁来报竹桥流。（《夏日喜雨》）知

踪迹未辞鸳鹭客，梦魂先到鹧鸪村。（《辞解牧》）古

卷762_24 【留宿廖融山斋】杨徽之

清和春尚在，欢醉日何长。谷鸟随柯转，庭花夺酒香。

初晴岩翠滴，向晚树阴凉。别有堪吟处，相留宿草堂。知

卷762_25 【句】杨徽之

新霜染枫叶，皎月借芦花。（《秋日》）斋

废宅寒塘水，荒坟宿草烟。（《哭江为》，见《纪事》）主

卷762_26 【登祝融峰】王元

草叠到孤顶，身齐高鸟翔。势疑撞翼轸，翠欲滴潇湘。

云湿幽崖滑，风梳古木香。晴空聊纵目，杳杳极穷荒。斋

卷762_27 【怀翁宏】王元

独夜思君切，无人知此情。沧州归未得，华发别来生。

孤馆木初落，高空月正明。远书多隔岁，独念没前程。古

卷762_28 【听琴】王元

拂尘开素匣，有客独伤时。古调俗不乐，正声君自知。

寒泉出涧涩，老桧倚风悲。纵有来听者，谁堪继子期。知

卷762_29 【哭李韶】王元

韶也命何奇，生前与世违。贫栖古梵刹，终著旧麻衣。

雅句僧抄遍，孤坟客吊稀。故园今孰在，应见梦中归。主

卷762_30 【题邓真人遗址】王元

三千功满仙升去，留得山前旧隐基。但见白云长掩映，

不知浮世几兴衰。松稍风触霓旌动，棕叶霜沾鹤翅垂。

近代无人寻异事，野泉喷月泻秋池。主

卷762_31 【句】王元

伴行惟瘦鹤，寻步入深云。（《赠廖融》，见《纪事》）古

卷762_32 【谢翁宏以诗百篇见示】廖融

高奇一百篇，造化见工全。积思游沧海，冥搜入洞天。

神珠迷罔象，端玉匪雕镌。休叹不得力，离骚千古传。知

卷762_33 【赠天台逸人】廖融

移桧托禅子，携家上赤城。拂琴天籁寂，欹枕海涛生。

云白寒峰晚，鸟歌春谷晴。又闻求桂楫，载月十洲行。主

卷762_34 【古桧】廖融

何人见植初，老树梵王居。山鬼暗栖托，樵夫难破除。

声高秋汉迥，影倒月潭虚。尽日无僧倚，清风长有馀。斋

卷762_35 【题伍彬屋壁】廖融

圆塘绿水平，鱼跃紫莼生。要路贫无力，深村老退耕。

犊随原草远，蛙傍堑篱鸣。拨棹茶川去，初逢谷雨晴。古

卷762_36 【梦仙谣】廖融

琪木扶疏系辟邪，麻姑夜宴紫皇家。银河旌节摇波影，

珠阁笙箫吸月华。翠凤引游三岛路，赤龙齐驾五云车。

星稀犹倚虹桥立，拟就张骞搭汉槎。古

卷762_37 【退宫妓】廖融

神仙风格本难俦，曾从前皇翠辇游。红踯躅繁金殿暖，

碧芙蓉笑水宫秋。宝筝钿剥阴尘覆，锦帐香消画烛幽。

一旦色衰归故里，月明犹梦按梁州。古

卷762_38 【句】廖融

圭灶先知晓，盆池别见天，主

古寺寻僧饭，寒岩衣鹿裘。知

云穿捣药屋，雪压钓鱼舟。古

卷762_39 【赠廖融】王正己

病起正当秋阁迥，酒醒迎对夜涛寒。

炉中药熟分僧饭，枕上琴闲借客弹。

卷762_40 【句】王正己

洗盂秋涧日华动，捣药夜坐秋气深。（赠隐者，《纪事》）古

卷762_41 【送廖融处士南游】翁宏

病卧瘴云间，莓苔渍竹关。孤吟牛渚月，老忆洞庭山。

壮志潜消尽，淳风竟未还。今朝忽相遇，执手一开颜。知

卷762_42 【春残】翁宏

又是春残也，如何出翠帏。落花人独立，微雨燕双飞。

寓目魂将断，经年梦亦非。那堪向愁夕，萧飒暮蝉辉。主

卷762_43 【秋残】翁宏

又是秋残也，无聊意若何。客程江外远，归思夜深多。

岘首飞黄叶，湘湄走白波。仍闻汉都护，今岁合休戈。斋

卷762_44 【句】翁宏

万木横秋里，孤舟半夜猿。（《送人》）知

漏光残井甃，缺影背山椒。（《咏晓月》）古

风回山火断，潮落岸冰高。（《湘江吟》）斋

卷762_45 【过衡山赠廖处士】张观

未向漆园为傲吏，定应明代作征君。传家奕世无金玉，

乐道经年有典坟。带雨小舟横别涧，隔花幽犬吠深云。

到头终为苍生起，休恋耕烟楚水濆。斋

卷762_46 【竹枝词二首】孙光宪

门前春水白蘋花，岸上无人小艇斜。

商女经过江欲暮，散抛残食饲神鸦。

乱绳千结绊人深，越罗万丈表长寻。

杨柳在身垂意绪，藕花落尽见莲心。

卷762_47 【杨柳枝词四首】孙光宪

阊门风暖落花干，飞遍江城雪不寒。

独有晚来临水驿，闲人多凭赤栏干。

有池有榭即濛濛，浸润翻成长养功。

恰似有人长点检，著行排立向春风。

根柢虽然傍浊河，无妨终日近笙歌。

毵毵金带谁堪比，还共黄莺不较多。

万株枯槁怨亡隋，似吊吴台各自垂。

好是淮阴明月里，酒楼横笛不胜吹。

卷762_48 【采莲】孙光宪

菡萏香连十顷陂，小姑贪戏采莲迟。

晚来弄水船头湿，更脱红裙裹鸭儿。

卷762_49 【八拍蛮】孙光宪

孔雀尾拖金线长，怕人飞起入丁香。

越女沙头争拾翠，相呼归去背斜阳。

卷762_50 【句】孙光宪

晓厨烹淡菜，春杼种橦花。（《和南越诗》）知

卷762_51 【咏蒲鞋】刘章

吴江浪浸白蒲春，越女初挑一样新。才自绣窗离玉指，

便随罗袜上香尘。石榴裙下从容久，玳瑁筵前整顿频。

今日高楼鸳瓦上，不知抛掷是何人。知

卷762_52 【夜坐】路洵美

帘卷竹轩清，四邻无语声。漏从吟里转，月自坐来明。

草木露华湿，衣裳寒气生。难逢知鉴者，空悦此时情。主

卷762_53 【荆台道院】梁震

桑田一变赋归来，爵禄焉能浼我哉。

黄犊依然花竹外，清风万古凛荆台。

