卷800_1 【答韩翃】柳氏

杨柳枝，芳菲节，可恨年年赠离别。一叶随风忽报秋，

纵使君来岂堪折。斋

卷800_2 【归李江州后寄别王氏】程洛宾

鱼雁回时写报音，难凭锉蘖数年心。

虽然情断沙吒后，争奈平生怨恨深。

卷800_3 【忆崔生】红绡妓

深洞莺啼恨阮郎，偷来花下解珠珰。

碧云飘断音书绝，空倚玉箫愁凤凰。

卷800_4 【寄文茂】晁采

花笺制叶寄郎边，的的寻鱼为妾传。

并蒂已看灵鹊报，倩郎早觅买花船。

卷800_5 【秋日再寄】晁采

珍簟生凉夜漏馀，梦中恍惚觉来初。魂离不得空成病，

面见无由浪寄书。窗外江村钟响绝，枕边梧叶雨声疏。

此时最是思君处，肠断寒猿定不如。知

卷800_6 【春日送夫之长安】晁采

思君远别妾心愁，踏翠江边送画舟。

欲待相看迟此别，只忧红日向西流。

卷800_7 【雨中忆夫】晁采

窗前细雨日啾啾，妾在闺中独自愁。

何事玉郎久离别，忘忧总对岂忘忧。

春风送雨过窗东，忽忆良人在客中。

安得妾身今似雨，也随风去与郎同。

卷800_8 【子夜歌十八首】晁采

侬既剪云鬟，郎亦分丝发。觅向无人处，绾作同心结。主

夜夜不成寐，拥被啼终夕。郎不信侬时，但看枕上迹。知

何时得成匹，离恨不复牵。金针刺菡萏，夜夜得见莲。古

相逢逐凉候，黄花忽复香。颦眉腊月露，愁杀未成霜。斋

明窗弄玉指，指甲如水晶。剪之特寄郎，聊当携手行。主

寄语闺中娘，颜色不常好。含笑对棘实，欢娱须是枣。知

良会终有时，劝郎莫得怒。姜蘖畏春蚕，要绵须辛苦。古

醉梦幸逢郎，无奈乌哑哑。中山如有酒，敢借千金价。斋

信使无虚日，玉酝寄盈觥。一年一日雨，底事太多晴。主

绣房拟会郎，四窗日离离。手自施屏障，恐有女伴窥。知

相思百馀日，相见苦无期。褰裳摘藕花，要莲敢恨池。古

金盆盥素手，焚香诵普门。来生何所愿，与郎为一身。斋

花池多芳水，玉杯挹赠郎。避人藏袖里，湿却素罗裳。主

感郎金针赠，欲报物俱轻。一双连素缕，与郎聊定情。知

寒风响枯木，通夕不得卧。早起遣问郎，昨宵何以过。古

得郎日嗣音，令人不可睹。熊胆磨作墨，书来字字苦。斋

轻巾手自制，颜色烂含桃。先怀侬袖里，然后约郎腰。主

侬赠绿丝衣，郎遗玉钩子。即欲系侬心，侬思著郎体。知

卷800_9 【答张生（一作明月三五夜）】崔莺莺

待月西厢下，迎风户半开。拂墙花影动，疑是玉人来。斋

卷800_10 【寄诗（一作绝微之）】崔莺莺

自从销瘦减容光，万转千回懒下床。

不为傍人羞不起，为郎憔悴却羞郎。

卷800_11 【告绝诗】崔莺莺

弃置今何道，当时且自亲。还将旧来意，怜取眼前人。斋

卷800_12 【答赵子（一作寄诗答赵象）】步非烟

绿惨双蛾不自持，只缘幽恨在新诗。

郎心应似琴心怨，脉脉春情更泥谁。

卷800_13 【又答赵象独坐（一作寄赠蝉锦香囊）】步非烟

无力严妆倚绣栊，暗题蝉锦思难穷。

近来赢得伤春病，柳弱花欹怯晓风。

卷800_14 【寄怀】步非烟

画檐春燕须同宿，兰浦双鸳肯独飞。

长恨桃源诸女伴，等闲花里送郎归。

卷800_15 【答赵象】步非烟

相思只恨难相见，相见还愁却别君。

愿得化为松上鹤，一双飞去入行云。

卷800_16 【临行献李尚书】崔紫云

从来学制斐然诗，不料霜台御史知。

忽见便教随命去，恋恩肠断出门时。

卷800_17 【怨诗效徐淑体】姚月华

妾生兮不辰，盛年兮逢屯。寒暑兮心结，夙夜兮眉颦。

循环兮不息，如彼兮车轮。车轮兮可歇，妾心兮焉伸。

杂沓兮无绪，如彼兮丝棼。丝棼兮可理，妾心兮焉分。

空闺兮岑寂，妆阁兮生尘。萱草兮徒树，兹忧兮岂泯。

幸逢兮君子，许结兮殷勤。分香兮剪发，赠玉兮共珍。

指天兮结誓，愿为兮一身。所遭兮多舛，玉体兮难亲。

损餐兮减寝，带缓兮罗裙。菱鉴兮慵启，博炉兮焉熏。

整袜兮欲举，塞路兮荆榛。逢人兮欲语，鞈匝兮顽嚚。

烦冤兮凭胸，何时兮可论。愿君兮见察，妾死兮何瞋。斋

卷800_18 【制履赠杨达】姚月华

金刀剪紫绒，与郎作轻履。愿化双仙凫，飞来入闺里。知

卷800_19 【有期不至】姚月华

银烛清尊久延伫，出门入门天欲曙。

月落星稀竟不来，烟柳胧朣鹊飞去。

卷800_20 【怨诗寄杨达】姚月华

春水悠悠春草绿，对此思君泪相续。

羞将离恨向东风，理尽秦筝不成曲。

与君形影分吴越，玉枕经年对离别。

登台北望烟雨深，回身泣向寥天月。

卷800_21 【楚妃怨】姚月华

梧桐叶下黄金井，横架辘轳牵素绠。

美人初起天未明，手拂银瓶秋水冷。

卷800_22 【独游家园】孟氏

可惜春时节，依前独自游。无端两行泪，长只对花流。古

卷800_23 【答少年】孟氏

谁家少年儿，心中暗自欺。不道终不可，可即恐郎知。主

卷800_24 【寄情（一作许浑代作）】赵氏3

春风白马紫丝缰，正值蚕娘未采桑。五夜有心随暮雨，

百年无节抱秋霜。重寻绣带朱藤合，却忍罗裙碧草长。

为报西游减离恨，阮郎才去嫁刘郎。主

卷800_25 【书红绡帕】李节度姬

囊裹真香谁见窃，鲛绡滴泪染成红。

殷勤遗下轻绡意，好与情郎怀袖中。

金珠富贵吾家事，常渴佳期乃寂寥。

偶用志诚求雅合，良媒未必胜红绡。

卷800_26 【会张生述怀】李节度姬

门前画戟寻常设，堂上犀簪取次看。

最是恼人情绪处，凤凰楼上月华寒。

卷800_27 【别韦洵美诗】崔素娥

妾闭闲房君路岐，妾心君恨两依依。

神魂倘遇巫娥伴，犹逐朝云暮雨归。

卷800_28 【送韦生酒】鲍家四弦

白露湿庭砌，皓月临前轩。此时去留恨，含思独无言。知

卷800_29 【送鲍生酒】鲍家四弦

风飐荷珠难暂圆，多情信有短姻缘。

西楼今夜三更月，还照离人泣断弦。

卷800_30 【赠别】严续姬

风柳摇摇无定枝，阳台云雨梦中归。

他年蓬岛音尘绝，留取尊前旧舞衣。

