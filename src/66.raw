卷66_1 【古剑篇（一作宝剑篇）】郭震

君不见昆吾铁冶飞炎烟，红光紫气俱赫然。

良工锻炼凡几年，铸得宝剑名龙泉。龙泉颜色如霜雪，

良工咨嗟叹奇绝。琉璃玉匣吐莲花，错镂金环映明月。

正逢天下无风尘，幸得周防君子身。精光黯黯青蛇色，

文章片片绿龟鳞。非直结交游侠子，亦曾亲近英雄人。

何言中路遭弃捐，零落漂沦古狱边。虽复尘埋无所用，

犹能夜夜气冲天。古

卷66_2 【塞上】郭震

塞外虏尘飞，频年出武威。死生随玉剑，辛苦向金微。

久戍人将老，长征马不肥。仍闻酒泉郡，已合数重围。知

卷66_3 【寄刘校书】郭震

俗吏三年何足论，每将荣辱在朝昏。才微易向风尘老，

身贱难酬知己恩。御苑残莺啼落日，黄山细雨湿归轩。

回首汉家丞相府，昨来谁得扫重门。知

卷66_4 【同徐员外除太子舍人寓直之作】郭震

太子擅元良，宫臣命伟长。除荣辞会府，直宿总书坊。

露湿幽岩桂，风吹便坐桑。阁连云一色，池带月重光。

叶死兰无气，荷枯水不香。遥闻秋兴作，言是晋中郎。知

卷66_5 【春江曲】郭震

江水春沉沉，上有双竹林。竹叶坏水色，郎亦坏人心。斋

卷66_6 【王昭君三首】郭震

自嫁单于国，长衔汉掖悲。容颜日憔悴，有甚画图时。知

厌践冰霜域，嗟为边塞人。思从漠南猎，一见汉家尘。古

闻有南河信，传言杀画师。始知君念重，更肯惜蛾眉。斋

卷66_7 【子夜四时歌六首·春歌】郭震

陌头杨柳枝，已被春风吹。妾心正断绝，君怀那得知。知

青楼含日光，绿池起风色。赠子同心花，殷勤此何极。古

卷66_8 【子夜四时歌六首·秋歌】郭震

邀欢空伫立，望美频回顾。何时复采菱，江中密相遇。主

辟恶茱萸囊，延年菊花酒。与子结绸缪，丹心此何有。知

卷66_9 【子夜四时歌六首·冬歌】郭震

北极严气升，南至温风谢。调丝竞短歌，拂枕怜长夜。斋

帷横双翡翠，被卷两鸳鸯。婉态不自得，宛转君王床。主

卷66_10 【二月乐游诗】郭震

二月芳游始，开轩望晓池。绿兰日吐叶，红蕊向盈枝。

柳色行将改，君心幸莫移。阳春遽多意，唯愿两人知。斋

卷66_11 【十月乐游诗】郭震

十月严阴盛，霜气下玉台。罗衣羞自解，绮帐待君开。

银箭更筹缓，金炉香气来。愁仍夜未几，已使炭成灰。古

卷66_12 【萤】郭震

秋风凛凛月依依，飞过高梧影里时。

暗处若教同众类，世间争得有人知。

卷66_13 【蛩】郭震

愁杀离家未达人，一声声到枕前闻。

苦吟莫向朱门里，满耳笙歌不听君。

卷66_14 【云】郭震

聚散虚空去复还，野人闲处倚筇看。

不知身是无根物，蔽月遮星作万端。

卷66_15 【野井】郭震

纵无汲引味清澄，冷浸寒空月一轮。

凿处若教当要路，为君常济往来人。

卷66_16 【米囊花】郭震

开花空道胜于草，结实何曾济得民。

却笑野田禾与黍，不闻弦管过青春。

卷66_17 【惜花】郭震

艳拂衣襟蕊拂杯，绕枝闲共蝶徘徊。

春风满目还惆怅，半欲离披半未开。

卷66_18 【莲花】郭震

脸腻香薰似有情，世间何物比轻盈。

湘妃雨后来池看，碧玉盘中弄水晶。

