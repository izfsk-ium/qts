卷875_1 【唐受命谶】

法律存，道德在，白旗天子出东海。古

桃李子，莫浪语。黄鹄绕山飞，宛转花园里。斋

桃花园，宛转属旌幡。主

桃李子，鸿鹄绕阳山，宛转花林里。莫浪语，谁道许。知

桃李子，洪水绕杨山。古

江南杨柳树，江北李花荣。杨柳飞绵何处去，

李花结果自然成。主

卷875_2 【劝进疏引谶】

东海十八子，八井唤三军。手持双白雀，头上戴紫云。古

丁丑语甲子，深藏八堂里。何意坐堂里，中央有天子。斋

西北天火照，龙山昭童子。赤光连北斗，童子木上悬白幡。

胡兵纷纷满前后，拍手唱堂堂，驱羊向南走。知

胡兵未济汉不整，治中都护有八井。古

兴伍伍，仁义行武。得九九，得声名。童子木底百丈水，

东家井里五色星。我语不可信，问取卫先生。主

戌亥君臣乱，子丑破城隍。寅卯如欲定，龙蛇伏四方。

十八成男子，洪水主刀傍。市朝义归政，人宁俱不荒。

人言有恒性，也复道非常。为君好思量，何□□禹汤。

桃源花□□，李树起堂堂。只看寅卯岁，深水没黄杨。主

卷875_3 【符凤引谶】

黑衣神孙披天裳。古

卷875_4 【安禄山古谶】

两角女子绿衣裳，端坐太行邀君王，一止之月必消亡。主

卷875_5 【普满题潞州佛舍】

此水连泾水，双珠血满川。青牛将赤虎，还号太平年。古

卷875_6 【南省北街人吟】

放榜只应三月暮，登科又校一年迟。主

卷875_7 【卢求榜谶】

裴头黄尾，三求六李。古

卷875_8 【清僧示赵宗儒】

梨花发后杏花初，甸邑南来庆有馀。主

卷875_9 【又示段文昌】

去日既逢梅蕊绽，来时应见杏花开。古

卷875_10 【洛城五凤楼中歌】

天津桥畔火光起，魏王堤上看洪水。主

卷875_11 【延和阁诗】

延和高阁上干云，小语犹疑太乙闻。

烧尽降真无一事，开门迎得毕将军。

卷875_12 【唐旧谶】

兔子上金床。主

卷875_13 【越中狂生题旗亭】

日日草重生，悠悠傍素城。诸侯逐兔白，夏满镜湖平。古

卷875_14 【清泰三年歌】

丙申年，数在五楼前。但看八九月，胡虏乱中原。主

卷875_15 【蜀王氏谶文】

李祜西王逢吉昌，上德兑兴丹莫当。古

卷875_16 【黄万祜题蜀宫壁】

莫交牵动青猪足，动即炎炎不可扑。

鸷兽不欲两头黄，黄即其年天下哭。

卷875_17 【孟蜀丐者语】

不得登，登便倒。古

卷875_18 【孟蜀桃符诗】

新年纳馀庆，嘉节号长春。主

卷875_19 【上蓝和尚晋汉二代谶】

石榴花发石榴开。古

卷875_20 【又遗钟传偈】

但看来年二三月，柳条堪作打钟槌。主

卷875_21 【又报王审知十字谶】

不怕羊入屋，只怕钱入腹。古

卷875_22 【钱处士李氏谶】

仿佛之间一倍杨。主

卷875_23 【孙咸题庐山神庙诗】

独入玄宫礼至真，焚香不为贱贫身。秦淮两岸沙埋骨，

湓浦千家血染尘。庐阜烟霞谁是主，虎溪风月属何人。

九江太守勤王室，好放天兵渡要津。主

卷875_24 【南唐江州风坠诗】

由来秉节世无双，独守孤城死不降。

何似知机早回首，免教流血满长江。

卷875_25 【杭州还乡和尚唱】

还乡寂寂杳无踪，不挂征帆水陆通。

蹋得故乡回地稳，更无南北与西东。

卷875_26 【福州记】

潮水来，岩头没。潮水去，矢口出。古

卷875_27 【黄涅槃谶】

先打南，后打北，留取清源作佛国。主

卷875_28 【陈智广谶】

骑马来，骑马去。古

卷875_29 【又谶】

功下田，力交连。井底坐，二十年。主

卷875_30 【僧缄示王处厚】

周士同成，二王殊名。王居一焉，百日为程。古

卷875_31 【任叟书授刘生】

承欲往梁宋，梁宋灾方重，旦夕为人讼。

承欲访郑生，郑生将有厄。即为千里客，兼亦变衫色。知

卷875_32 【昌明里中谶】

欲知修续者，脚下是生毛。斋

卷875_33 【宋善威诗】

月落三株树，日映九重天。良夜欢宴罢，暂别庚申年。知

卷875_34 【田承嗣诳李宝臣伪谶】

二帝同功势万全，将田作伴入幽燕。斋

卷875_35 【皮日休造黄巢谶】

欲知圣人姓，田八二十一。欲知圣人名，果头三屈律。知

卷875_36 【附：上元初嵩山石记】

木子当天下，止戈龙。李代代不移宗，

中鼎显真容，基千万岁。主

卷875_37 【上阳铜器篆】

长宜子孙。古

卷875_38 【永安渠石铭】

百年为市后为池。主

卷875_39 【漳泉分地神篆】

漳泉两州，分地太平。永安龙溪，山高气清。

千年不惑，万古作程。斋

卷875_40 【含元殿丹石隐语】

天汉二年，赤光生栗。木下有子，伤心遇酷。知

卷875_41 【长安空宅铭篆】

夏天子紫金三十斤，赐有德者。斋

卷875_42 【莆田石记】

石敢当，镇百鬼，压灾殃。官吏福，百姓康。

风教盛，礼乐昌。古

卷875_43 【符离树穴中石篆】

旁有水，上有道，八百年中逢栲栳。主

卷875_44 【淮西池濠石铭】

井底一竿竹，竹色深绿绿。鸡未肥，酒未熟，

障车儿郎且须缩。斋

卷875_45 【罗池石刻】

龙城柳，神所守。驱厉鬼，山左首。福土氓，制九丑。知

卷875_46 【道者遗记】

武之在卯，尧王八季。我弃其寝，我去其扆。深深然，

高高然。人不吾知，又不吾谓。由今之后，二百馀祀。

焰焰其光，和和其始。东方有兔，小首元尾。经过吾道，

来至吾里。饮吾泉以醉，登吾榻而寐。刻乎其壁，

奥乎其义。人谁以辨，其东平子。斋

卷875_47 【王璠石铭】

山有石，石有玉。玉有瑕，即休也。知

卷875_48 【玄元观栋桁记】

山水谁无言，元年有福重修。斋

卷875_49 【天台观石简记】

海水竭，台山缺，皇家宝祚无休歇。知

卷875_50 【成都罗城北门石记】

五五复五五，五五逾重数。浮世若浮云，金石一如故。

与君相见时，杳杳非今土。主

卷875_51 【青羊宫砖记】

太平平中元灾。古

卷875_52 【铜雀台玉板篆】

上土巴灰除虚除，伊尹东北八九馀。秦赵多应分五玉，

丝竹木子世世居。但看六六百中外，世主难留如国如。知

卷875_53 【显德道宫石记】

瑞云灵迹镇梁东，他日多应与古同。

岁月迁移人事改，再来闲处又兴功。

卷875_54 【南唐升元殿基下石记（江南将亡数年前掘得此）】

莫问江南事，江南事可凭。抱鸡升宝位，跨犬出金陵。

子建司南位，安仁秉夜灯。东邻娇小女，骑虎渡河冰。古

卷875_55 【马殷浚城石碣篆】

龙举头，猳掉尾。羊为兄，猴作弟。羊归穴，猴离次。主

卷875_56 【王霸仙坛砖刻】

树枯不用伐，坛坏不须结。未满一千岁，自有系孙列。

后来是三皇，潮水荡祸殃。岩逢二乍间，未免有消亡。

子孙依吾道，代代封闽疆。主

卷875_57 【刘龑石谶】

人人有一，山山值牛。兔丝吞骨，盖海承刘。古

卷875_58 【南汉罗浮古剑篆文】

丁与水同宫，王将耳口同。尹来居口上，山岫获重重。主

卷875_59 【司马承祯含象鉴文】

天地含象，日月贞明。写规万物，洞鉴百灵。古

龟自卜，镜自照。吉可募，光不曜。斋

青盖作镜大吉昌，巧工刊之成文章。左龙右虎辟不祥，

朱鸟玄武顺于旁，子孙富贵居中央。知

卷875_60 【景震剑文】

撝雷电，运玄星。摧凶恶，亨利贞。斋

乾降精，坤应灵。日月象，岳渎形。主

卷875_61 【高丽镜文】

三水中，四维下，上帝降子于辰马。先操鸡，后搏鸭。

己年中，二龙见。一则藏身青木中，一则见形黑金东。斋

卷875_62 【京西市放生池墓铭】

龟言市，蓍言水。知

卷875_63 【古墓卜地词】

尔后一千岁，此地化为泉。赖逢邬侍御，移我向高原。斋

卷875_64 【卫先生墓铭】

姜师度，更移向南三五步。知

卷875_65 【隐者瘗男铭】

神真炼形年未足，化为我子功相续。

丞相瘗之刻玄玉，仙路何长死何促。

卷875_66 【乌氏葬碑】

牛领冈头，红箫笼下。葬用两日，手板相亚。知

卷875_67 【岩腹棺铭】

欲堕不堕逢王果，五百年中重收我。斋

卷875_68 【古棺石铭】

欲陷不陷被藤缚，欲落不落被沙阁，五百年后遇熊博。知

卷875_69 【涟水古冢瓶文】

一双青乌子，飞来五两头。借问船轻重，寄信到扬州。斋

卷875_70 【沈彬圹篆】

佳城今已开，虽开不葬埋。漆灯犹未灭，留待沈彬来。知

卷875_71 【广陵古冢石刻】

日为箭兮月为弓，四时躬人兮无穷。但得天将明月死，

不觉人随流水空。山川秀兮碧穹窿，崇夫人墓兮直其中。

猿啼鸟啸烟濛濛，千年万年松柏风。知

卷875_72 【王承检掘得墓铭】

车道之北，邽山之阳。深深葬玉，郁郁埋香。刻斯贞石，

焕乎遗芳。地变陵谷，嶮列城隍。乾德丙年，坏者合郎。主

卷875_73 【马希振葬地碣】

乱石之壤，绝世之冈。谷变庚戌，马氏无王。古

