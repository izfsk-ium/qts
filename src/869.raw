卷870_1 【讥元载诗】高亭

上元官吏务剥削，江淮之人皆白著。主

卷870_2 【嘲赵谦光】贺遂涉

员外由来美，郎中望亦优。宁知粉署里，翻作土山头。古

卷870_3 【答贺遂涉（时遂涉为户部员外，谦光答此）】赵谦光

锦帐随情设，金炉任意熏。唯愁员外置，不应列星文。主

卷870_4 【上浙东孟尚书】孔颙

有个将军不得名，唯教健卒喝书生。

尚书近日清如镜，天子官街不许行。

卷870_5 【嘲柳州柳子厚】吕温

柳州柳刺史，种柳柳江边。柳管依然在，千秋柳拂天。主

卷870_6 【嘲黔南观察南卓（一云卓故人效吕温作）】吕温

终南南太守，南郡在云南。闲向南亭醉，南风变俗谈。古

卷870_7 【戏简朱坛诗】张祜

昔人有玉碗，击之千里鸣。今日睹斯文，碗有当时声。主

卷870_8 【戏颜郎官骑猎诗】张祜

忽闻射猎出军城，人著戎衣马带缨。

倒把角弓呈一箭，满山狐兔当头行。

卷870_9 【嘲张祜】朱冲和

白在东都元已薨，兰台凤阁少人登。

冬瓜堰下逢张祜，牛屎堆边说我能。

卷870_10 【嘲妓】崔涯

虽得苏方木，犹贪玳瑁皮。怀胎十个月，生下昆仑儿。古

布袍披袄火烧毡，纸补箜篌麻接弦。

更著一双皮屐子，纥梯纥榻出门前。

卷870_11 【嘲李端端】崔涯

黄昏不语不知行，鼻似烟窗耳似铛。

独把象牙梳插鬓，昆仑山上月初明。

觅得黄骝鞁绣鞍，善和坊里取端端。

扬州近日浑成差，一朵能行白牡丹。

卷870_12 【咏崔云娘】李宣古

何事最堪悲，云娘只首奇。瘦拳抛令急，长啸出歌迟。

只见肩侵鬓，唯忧骨透皮。不须当户立，头上有钟馗。知

卷870_13 【嘲妓（牧罢宣州幕，经陕，有酒纠妓肥硕，牧赠此诗）】杜牧

盘古当时有远孙，尚令今日逞家门。一车白土将泥项，

十幅红旗补破裈。瓦官寺里逢行迹，华岳山前见掌痕。

不须惆怅忧难嫁，待与将书问乐坤。知

卷870_14 【嘲游使君】卢肇

白帝城头二月时，忍教清醒看花枝。

莫言世上无袁许，客子由来是相师。

卷870_15 【嘲李玚题名】韦蟾

渭水秦山照眼明，希仁何事寡诗情。

只因学得虞姬婿，书字才能记姓名。

卷870_16 【闻鹿鸣互谑】严震

釜戴山中鹿又鸣， \--中表

此际多应到表兄。 \--严震

表兄不是严家子，合是三兄与四兄。知 \--中表

卷870_17 【及第后寄李绅】章孝标

及第全胜十政官，金鞍镀了出长安。

马头渐入扬州郭，为报时人洗眼看。

卷870_18 【答章孝标】李绅

假金只用真金镀，若是真金不镀金。

十载长安得一第，何须空腹用高心。

卷870_19 【戏柳棠】杨汝士

文章漫道能吞凤，杯酒何曾解吃鱼。

今日梓州张社会，应须遭这老尚书。

卷870_20 【答杨尚书】柳棠

未向燕台逢厚礼，幸因社会接馀欢。

一鱼吃了终无愧，鲲化为鹏也不难。

卷870_21 【又忤杨尚书诗】柳棠

莫言名位未相俦，风月何曾阻献酬。

前辈不须轻后辈，靖安今日在衡州。

卷870_22 【嘲郭凝素】朱泽

三春桃李本无言，苦被残阳鸟雀喧。

借问东邻效西子，何如郭素拟王轩。

卷870_23 【纪中表试案】郑光业

新糊案子，其白如银。入试出试，千春万春。斋

卷870_24 【醉题广州使院】郑愚

数年百姓受饥荒，太守贪残似虎狼。

今日海隅鱼米贱，大须惭愧石榴黄。

卷870_25 【拟权龙褒体赠鄠县李令及寄朝右（李令因之休官）】郑愚

鄠县李长官，横琴膝上弄。不闻有政声，但见手子动。斋

卷870_26 【题沧浪峡榜】郑仁表

分峡东西路正长，行人名利火然汤。

路傍著板沧浪峡，真是将闲搅撩忙。

卷870_27 【戏妻族语不正】胡曾

呼十却为石，唤针将作真。忽然云雨至，总道是天因。斋

卷870_28 【婢仆诗】李昌符

春娘爱上酒家楼，不怕归迟总不忧。

推道那家娘子卧，且留教住待梳头。

不论秋菊与春花，个个能噇空腹茶。

无事莫教频入库，一名闲物要些些。

卷870_29 【嘲郑傪妓】孙子多

相公经文复经武，常侍好今兼好古。

昔人曾闻阿武婆，今日亲见阿婆舞。

卷870_30 【嘲赵璘】薛能

巡关每傍摴蒲局，望月还登乞巧楼。

第一莫教娇太过，缘人衣带上人头。

不知原在鞍轿里，将谓空驮席帽归。斋

火炉床上平身立，便与夫人作镜台。主

卷870_31 【口号】薛能

素脊鸣秋杖，乌靴响暮厅。 \--薛能

刃飞三尺雪，白日落文星。斋 \--秦宗权

卷870_32 【嘲归仁绍龟诗】皮日休

硬骨残形知几秋，尸骸终是不风流。

顽皮死后钻须遍，都为平生不出头。

卷870_33 【咏螃蟹呈浙西从事】皮日休

未游沧海早知名，有骨还从肉上生。

莫道无心畏雷电，海龙王处也横行。

卷870_34 【题中书壁】郑綮

侧坡蛆蜫蜦，蚁子竞来拖。一朝白雨中，无钝无喽罗。知

卷870_35 【别庐州郡人】郑綮

唯有两行公廨泪，一时洒向渡头风。斋

卷870_36 【戏答成汭】徐彦若

南海黄茅瘴，不死成和尚。知

卷870_37 【醉中谑浙江廉使】崔立言

山夫留意向丹梯，连帅邀来出药畦。

常见浙东夸镜水，镜湖元在浙江西。

卷870_38 【戏题盱眙邵明府壁】韦鹏翼

岂肯闲寻竹径行，却嫌丝管好蛙声。

自从煮鹤烧琴后，背却青山卧月明。

卷870_39 【题大梁临汴驿】姚嵘

近日侯门不重才，莫将文艺拟为媒。

相逢若要如胶漆，不是红妆即拨灰。

卷870_40 【题仙娥驿】李日新

商山食店大悠悠，陈鹖z2锣古ie头。

更有台中牛肉炙，尚盘数脔紫光球。

卷870_41 【嘲染家】柳逢

紫绿终朝染，因何不识非。莆田竹木贵，背负十柴归。斋

卷870_42 【赠漳州崔使君乡饮翻韵诗】黎瓘

惯向溪边折柳杨，因循行客到州漳。

无端触忤王衙押，不得今朝看饮乡。

卷870_43 【示妓榜子】张保胤

绿罗裙下标三棒，红粉腮边泪两行。

叉手向前咨大使，这回不敢恼儿郎。

卷870_44 【又留别同院】张保胤

忆昔当年富贵时，如今头脑尚依稀。布袍破后思宫内，

锦袴穿时忆御衣。鹘子背钻高力士，婵娟翻画太真妃。

如今憔悴离南海，恰似当时幸蜀时。斋

卷870_45 【桂州筵上赠胡予女】陆岩梦

自道风流不可攀，却堪蹙额更颓颜。眼睛深却湘江水，

鼻孔高于华岳山。舞态固难居掌上，歌声应不绕梁间。

孟阳死后欲千载，犹在佳人觅往还。斋

卷870_46 【戏答朝士】李都

华缄千里到荆门，章草纵横任意论。应笑钟张虚用力，

却教羲献枉劳魂。惟堪爱惜为珍宝，不敢传留误子孙。

深荷故人相厚处，天行时气许教吞。斋

卷870_47 【嘲僧惟恭】荆人

灵岿作尽业，惟恭继其迹。地狱千万重，莫厌排头入。知

卷870_48 【题酒户修孔庙状】冯道幕客

槐影参差覆杏坛，儒门子弟尽高官。

却教酒户重修庙，觅我惭惶也不难。

卷870_49 【孔庙口号】李花开

破落三间屋，萧条一旅人。不知负何事，生死厄于陈。知

卷870_50 【答妻】冯晖

休说办不办，且看瓮里飞出雁。斋

卷870_51 【题僧院】李涛

走却坐禅客，移将不动尊。世间颠倒事，八万四千门。知

卷870_52 【咏垂丝蜘蛛嘲云辨僧】杨苎萝

吃得肚婴撑，寻思绕寺行。空中设罗网，只待杀众生。斋

卷870_53 【自嘲绝句】冯涓

取水郎中何日了，破柴员外几时休。

早知蜀地区娵与，悔不长安大比丘。

卷870_54 【哭亡将诗】卢延让

自是硇砂发，非干骇石伤。牒高身上职，碗大背边创。斋

卷870_55 【咏王给事】蒋贻恭

厥父元非道郡奴，允光何事太侏儒。

可中与个皮裈著，擎得天王左脚无。

卷870_56 【咏金刚】蒋贻恭

扬眉斗目恶精神，捏合将来恰似真。

刚被时流借拳势，不知身自是泥人。

卷870_57 【咏伛背子】蒋贻恭

出得门来背拄天，同行难可与差肩。

若教倚向闲窗下，恰似箜篌不著弦。

卷870_58 【咏安仁宰捣蒜】蒋贻恭

安仁县令好诛求，百姓脂膏满面流。半破磁缸成醋酒，

死牛肠肚作馒头。帐生岁取餐三顿，乡老盘庚犯五瓯。

半醉半醒齐出县，共伤涂炭不胜愁。知

卷870_59 【五门街望有题】蒋贻恭

我皇开国十馀年，一辈超升炙手欢。

闲向五门楼下望，衙官骑马使衙官。

卷870_60 【谢郎中惠茶】蒋贻恭

三斤绿茗赐贻恭，一种颁沾事不同。

想料肠怀无答处，披毛戴角谢郎中。

卷870_61 【咏虾蟆】蒋贻恭

坐卧兼行总一般，向人努眼太无端。

欲知自己形骸小，试就蹄涔照影看。

卷870_62 【住名山日陈情上府主高太保】蒋贻恭

名山主簿实堪愁，难咬他家大骨头。

米纳功南钱纳府，只看江面水东流。

卷870_63 【咏刺猬】李贞白

行似针毡动，卧若栗球圆。莫欺如此大，谁敢便行拳。斋

卷870_64 【谒贵公子，不礼，书格子屏风】李贞白

道格何曾格，言糊又不糊。浑身总是眼，还解识人无。知

卷870_65 【咏月】李贞白

当涂当涂见，芜湖芜湖见。八月十五夜，一似没柄扇。斋

卷870_66 【咏狗蚤】李贞白

与虱都来不较多，zh挑筋斗太喽罗。

忽然管著一篮子，有甚心情那你何。

卷870_67 【咏罂粟子】李贞白

倒排双陆子，希插碧牙筹。既似牺牛乳，又如铃马兜。

鼓捶并瀑箭，直是有来由。主

卷870_68 【咏蟹】李贞白

蝉眼龟形脚似蛛，未曾正面向人趋。

如今饤在盘筵上，得似江湖乱走无。

卷870_69 【示女诗】郫城令

深宫富贵事风流，莫忘生身老骨头。

因与太师欢笑处，为吾方便觅彭州。

卷870_70 【寄女】李令

有人教我向衡阳，一度思归欲断肠。

为报艳妻兼少女，与吾觅取朗州场。

卷870_71 【讽刘炎索贿诗】太守

未到桃源时，长忆出家景。及到桃源了，还似鉴中影。主

卷870_72 【被按自悔诗】刘炎

早知太守如狼虎，猎取膏粱以啖之。古

