卷797_1 【离别难】武后宫人

此别难重陈，花飞复恋人。来时梅覆雪，去日柳含春。

物候催行客，归途淑气新。剡川今已远，魂梦暗相亲。主

卷797_2 【袍中诗】开元宫人

沙场征戍客，寒苦若为眠。战袍经手作，知落阿谁边。

蓄意多添线，含情更著绵。今生已过也，结取后生缘。斋

卷797_3 【题洛苑梧叶上】天宝宫人

旧宠悲秋扇，新恩寄早春。聊题一片叶，将寄接流人。知

卷797_4 【又题】天宝宫人

一叶题诗出禁城，谁人酬和独含情。

自嗟不及波中叶，荡漾乘春取次行。

卷797_5 【题花叶诗】德宗宫人

一入深宫里，无由得见春。题诗花叶上，寄与接流人。知

卷797_6 【题红叶】宣宗宫人

流水何太急，深宫尽日闲。殷勤谢红叶，好去到人间。斋

卷797_7 【金锁诗】僖宗宫人

玉烛制袍夜，金刀呵手裁。锁寄千里客，锁心终不开。知

卷797_8 【随驾游青城】李舜弦

因随八马上仙山，顿隔尘埃物象闲。

只恐西追王母宴，却忧难得到人间。

卷797_9 【蜀宫应制】李舜弦

浓树禁花开后庭，饮筵中散酒微醒。

濛濛雨草瑶阶湿，钟晓愁吟独倚屏。

卷797_10 【钓鱼不得】李舜弦

尽日池边钓锦鳞，芰荷香里暗消魂。

依稀纵有寻香饵，知是金钩不肯吞。

卷797_11 【宫词（一作王建诗，又作花蕊夫人诗）】李玉箫

鸳鸯瓦上瞥然声，昼寝宫娥梦里惊。

元是我王金弹子，海棠花下打流莺。

卷797_12 【太平诗】金真德

大唐开鸿业，巍巍皇猷昌。止戈戎衣定，修文继百王。

统天崇雨施，理物体含章。深仁谐日月，抚运迈时康。

幡旗既赫赫，钲鼓何锽锽。外夷违命者，翦覆被大殃。

和风凝宇宙，遐迩竞呈祥。四时调玉烛，七曜巡万方。

维岳降宰辅，维帝用忠良。三五咸一德，昭我皇家唐。斋

卷797_13 【句】宝历宫人

宝帐香重重，一双红芙蓉。知

