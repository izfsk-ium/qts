卷876_1 【二贺诗】

学行可师贺德基，文质彬彬贺德仁。知

卷876_2 【四王语】

宁向儋崖振白，不事江滕蒋虢。斋

卷876_3 【时人为屈突语】

宁食三斗艾，不见屈突盖。宁服三斗葱，不逢屈突通。知

卷876_4 【杨刺史语】

宁食三斗蒜，不逢杨德幹。斋

卷876_5 【万年人语】

宁饮三斗尘，无逢权怀恩。知

卷876_6 【赞皇人语】

太冲无兄，孝端无弟。斋

卷876_7 【高宗时语】

左相宣威沙漠，右相驰誉丹青。知

三馆学生放散，五台令史经明。古

卷876_8 【时人为李义甫语】

今日巨唐年，还诛四凶族。主

卷876_9 【洛州语】

洛州有前贾后张，可敌京兆三王。古

卷876_10 【江淮间语】

贵如许郝，富若田彭。主

卷876_11 【河北语】

唯此两何，杀人最多。古

卷876_12 【李昭德为王弘义语】

昔闻苍鹰狱吏，今见白兔御史。主

卷876_13 【京洛语】

衣裳好，仪貌恶。不姓许，即姓郝。古

卷876_14 【台中语】

侯知一不伏致仕，张悰自请起复。高筠不肯作孝，

张栖贞情愿遭忧。知

卷876_15 【吏人语】

不畏侯卿杖，惟畏尹卿笔。斋

卷876_16 【选人语】

有钱石上好，无钱刘下好，士大夫张下好。知

硕学师刘子，儒生用与言。古

今年柿子并遭霜，为语石榴须早摘。斋

卷876_17 【韦氏语】

大郎罢相，小郎拜相。知

卷876_18 【益州人吏语】

录事意，与天通，益州司马折威风。斋

卷876_19 【天授中语】

遇徐杜者必生，遇来侯者必死。知

卷876_20 【时人为邹昉语】

萧佺驸马子，邹昉骆驼儿。非关道德合，只为钱相知。斋

卷876_21 【题张昌仪门语】

一两丝能得几时络。知

卷876_22 【时人号李知远语】

李下无蹊。斋

卷876_23 【又号李乂语】

李下无蹊径。知

卷876_24 【窦仆射语】

窦仆射，前为韦氏国yQ，后作公主邑丞。斋

卷876_25 【时人为崔无诐语】

皇后嫁女，天子娶妇。知

卷876_26 【神龙中语】

崔冉郑，乱时政。斋

卷876_27 【斜封官语】

姚宋为相，邪不如正。太平用事，正不如邪。知

卷876_28 【李处郁语】

飧若入咽，百无一全。斋

卷876_29 【景云初语】

前有裴马，后有卢李。知

卷876_30 【先天时京中语】

姜师度一心看地，傅孝忠两眼相天。斋

卷876_31 【时人号王丘、崔沔语】

丘山岌岌连天峻，沔水澄澄彻底清。知

卷876_32 【吏部过官语】

麟之口，光庭手。斋

卷876_33 【郇公厨语】

人欲不饭筋骨舒，夤缘须入郇公厨。知

卷876_34 【四俊语】

令君四俊，苗吕崔员。斋

卷876_35 【八友语】

殷颜柳陆，李萧邵赵。知

卷876_36 【罗吉口号】

罗钳吉网。斋

卷876_37 【里闾诅语】

若违教，值三豹。知

卷876_38 【陕州语】

不须赛神明，不必求巫祝。尔莫犯卢公，立便有祸福。斋

卷876_39 【真源邑语】

南金口，明府手。知

卷876_40 【称二王语】

朝廷左相笔，天下右丞诗。斋

卷876_41 【代宗朝京师语】

常无分别元好钱，贤者愚，愚者贤。知

卷876_42 【戏谏司语】

韩谏议虽分左右，归拾遗莫辨存亡。斋

卷876_43 【裴度语】

鸡猪鱼蒜，逢著则吃。生老病死，时至则行。知

卷876_44 【魏博语】

长安天子，魏府牙军。斋

卷876_45 【宝历宫中语】

宝帐香重重，一双红芙蓉。知

卷876_46 【京师人号牛杨语】

太牢笔，少牢口，东西南北何处走。斋

卷876_47 【又号牛李】

门生故吏，不牛则李。（李谓宗闵也）。知

卷876_48 【荆南语】

旱不苦，祷而雨。雨不愁，公出游。斋

卷876_49 【郑仁表自语】

天瑞有五色云，人瑞有郑仁表。知

卷876_50 【湖苏二郡语】

湖接两头，苏联三尾。斋

卷876_51 【广明初都人语】

黄贼打黑贼。知

卷876_52 【吏部旧语】

长名以前，选人属侍郎。长名以后，侍郎属选人。斋

卷876_53 【省中语】

后行祠屯，不博中行都门；中行礼部，不博前行驾库。知

卷876_54 【郎吏语】

司门水部，入省不数。斋

卷876_55 【谏院台省语】

遗补相惜，御史相憎，郎官相轻。知

卷876_56 【御史台语】

事长如事端。斋

卷876_57 【京兆府语】

不立两县令，不坐两少尹。知

卷876_58 【翰林谏议语】

饶道斗上坡去，亦须却下坡来。斋

卷876_59 【举子语】

槐花黄，举子忙。知

卷876_60 【明经进士语】

三十老明经，五十少进士。斋

卷876_61 【杂帖语】

常杂鲍帖。知

卷876_62 【闽人语】

欧阳独步，藻蕴横行。斋

卷876_63 【举场语】

欲入举场，先问苏张。苏张犹可，三杨杀我。知

卷876_64 【大中后进士语】

欲得命通，问瑝嵎都雍。斋

卷876_65 【大中时语】

郑杨段薛，炙手可热。欲得命通，鲁绍瑰蒙。知

卷876_66 【选举人语】

王凝裴瓚。舍弟安潜。朝中无呼字，知闻厅里，

绝脱靴宾客。主

卷876_67 【科目举人语】

未见王窦，徒劳漫走。古

卷876_68 【戏杜审权语】

座主审权，门生处权。主

卷876_69 【崔沆放榜时人语】

座主门生，沆瀣一家。古

卷876_70 【唐末五代人语】

及第不必读书，作官何须事业。主

卷876_71 【号沈宋语】

苏李居前，沈宋比肩。古

卷876_72 【号钱郎语】

前有沈宋，后有钱郎。主

卷876_73 【潘何诗赋语】

潘纬十年吟古镜，何涓一夜赋潇湘。古

卷876_74 【魏薛草书语】

前有虞褚，后有薛魏。主

卷876_75 【薛稷书语】

买褚得薛不落节。古

卷876_76 【时人为刘毕语】

刘郎中松树孤标，毕庶子松根绝妙。主

卷876_77 【时人为黄筌语】

黄筌画鹤，薛稷减价。古

卷876_78 【时人为杨惠之语】

道子画，惠之塑，夺得僧繇神笔路。主

卷876_79 【道杰语】

大头杰，难杀人。古

卷876_80 【马周疏引俚语】

贫不学俭，富不学奢。主

卷876_81 【杜甫引俚语】

城南韦杜，去天尺五。古

卷876_82 【孙光宪《琐言》引古语】

乘船走马，去死一分。主

好事不出门，恶事行千里。知

卷876_83 【杜重威引俚语】

逢贼得命，更望复子。斋

卷876_84 【建安语】

龙门一半在闽川。知

卷876_85 【江陵语】

琵琶多于饭甑，措大多于鲫鱼。斋

卷876_86 【汾晋间语】

欲作千箱主，问取黄金母。知

卷876_87 【秦中儿童语】

颠当牢守门，蠮螉寇汝无处奔。斋

卷876_88 【沧洲语】

不戴金莲花，不得到仙家。知

卷876_89 【段成式《酉阳杂俎》引古语】

三守庚申三尸伏，七守庚申七尺灭。斋

卷876_90 【佛书引语】

停囚长智。知

赤脚人趁兔，著靴人吃肉。古

